እግዚኣብሄር ኣብ መንጎይን ኣብ መንጎኻን ይፍረድ በለቶ
ኣብራም ድማ ንሳራይ እንሃ ግዝእትኺ ኣብ ኢድኪ እያ ጽቡቕ ኰይኑ ኸም እተራእየኪ ግበርያ በላ
ሽዑ ሳራይ ኣዋረደታ ንሳ ኸኣ ካብ ቅድሚኣ ሀደመት
መልኣኽ እግዚኣብሄር ግና ኣብ ጥቓ ዓይኒ ማይ ኣብ በረኻ ኣብ ጥቓ መገዲ ሹር ኣብ ዘሎ ዓይኒ ረኸባ
ንሱ ድማ ኣቲ ኣጋር ግዝእቲ ሳራይ ካበይ መጺእኪ ናበይሲ ትኸዲ አሎኺ በላ
ንሳ ኸኣ ኣነ ኻብ ቅድሚ እመቤተይ ሳራይ እሀድም አሎኹ በለት
እቲ መልኣኽ እግዚኣብሄር ከኣ ናብ እመቤትኪ ተመለሲ ኣብ ትሕቲ ኢዳ ድማ ትሕት በሊ በላ
እቲ መልኣኽ እግዚኣብሄር ከኣ ንዘርእኺ ካብ ምብዛሑ እተላዕለ ኪቝጸር ክሳዕ ዘይክኣል ኣዝየ ኸብዝሖ እየ በላ
እቲ መልኣኽ እግዚኣብሄር ድማ እንሆ ጥንስቲ ኢኺ ወዲ ኸኣ ክትወልዲ ኢኺ እግዚኣብሄር መከራኺ ሰሚዑ እዩ እሞ ስሙ እስማኤል ኣውጽእሉ
ንሱ ኣብ መንጎ ሰብ ከም ኣድጊ በረኻ ኪኸውን እዩ ኢዱ ናብ ልዕሊ ዅሉ ኢድ ኵሉ ድማ ናብ ልዕሊኡ ኽትከውን እያ ኣብ ቅድሚ ዅሎም ኣሕዋቱ ኸኣ ኪነብር እዩ በለ
ንሳ ድማ ነቲ ዚርእየንስ ኣብዚዶ ርእየዮ እየ ኢላ ስም እቲ ንእኣ እተዛረበ እግዚኣብሄር ኣታ ዚርኢ ኣምላኽ ኢላ ኣውጽኣትሉ
ስለዚ እቲ ዔላ ብኤርለሓይሮይ ተባህለ
ንሱ እንሆ ኣብ መንጎ ቃዴስን ባሬድን አሎ
ኣጋር ከኣ ንኣብራም ወዲ ወለደትሉ
ኣብራም ድማ ነቲ ኣጋር ዝወለደትሉ ወዲ ስሙ እስማኤል ኣውጽኣሉ
በቲ ኣጋር ንኣብራም እስማኤል ዝወለደትሉ ጊዜ ድማ ኣብራም ወዲ ሰማንያን ሹድሽተን ዓመት ኰይኑ ነበረ
ኣብራም ወዲ ተስዓን ትሽዓተን ዓመት ምስ ኰነ እግዚኣብሄር ተራእዮ ኣነ እቲ ዂሉ ዚኽእል ኣምላኽ እየ ኣብ ቅድመይ ተማላለስ ፍጹም ከኣ ኹን
ኪዳነይ ኣብ መንጎይን መንጎኻን ከቕውም እየ ኣዝየውን ከብዝሓካ እየ ድማ በሎ
ኣብራም ከኣ ብገጹ ተደፍኤ ኣምላኽ ድማ ከምዚ ኢሉ ተዛረቦ እንሆ ኣነስ ኪዳነይ ም ሳኻ እዩ ንስኻ ኣቦ ብዙሓት ህዝብታት ክትከውን ኢኻ
ኣቦ ብዙሓት ህዝብታት ገይረካ እየ እሞ ኣብርሃም ደኣ እምበር ደጊም ስምካ ኣብራም ኣይጸዋዕ
ኣዝየ ኸፍርየካ እየ ህዝብታት ከም እትኸውን ድማ ክገብረካ እየ ነገስታትውን ካባኻ ኪወጹ እዮም
ኣነ ኣብ መንጎይን ኣብ መንጎኻን ኣብ መንጎ ዘርእኻን ብድሕሬኻ ድማ ኣብ ወለዶኦም ኪዳነይ ከቕውም እየ
ኣነ ንኣኻን ብድሕሬኻ ድማ ንዘርእኻን ኣምላኽ ከም ዝዀንኩ እዚ ናይ ዘለኣለም ኪዳን እዩ
እዛ ምድሪ ስደትካ ኲላ ምድሪ ኸነኣን ንኣኻን ብድሕሬኻ ድማ ንዘርእኻን ንርስቲ ዘለኣለም ክህብ እየ ኣምላኾም ከኣ ክኸውን እየ
ኣምላኽ ድማ ንኣብርሃም በሎ ንስኻ ኸኣ ኪዳነይ ክትሕሉ ኢኻ ንስኻን ብድሕሬኻውን ዘርእኻ ኣብ ወለዶኦም ትሕልዉ
እቲ ኣብ መንጎይን ኣብ መንጎኻን ብድሕሬኻ ድማ ኣብ ዘርእኻ ዘሎ እሞ ንስኻትኩም እትሕልዉዎ ኺዳን እዚ እዩ ኣባኻትኩም ተባዕታይ ዘበለ ዂሉ ይገዘር
ስጋ ዕልቦኹም ግዘሩ እዚ ድማ ነቲ ኣብ መንጎይን መንጎኹም ን ዘሎ ኺዳን ም ልክት ኪኸውን እዩ
ኣባኻትኩም ወዲ ሾሞንተ መዓልቲ ተባዕታይ ዘበለ ዂሉ ኣብ ወለዶኹም ኣብ ቤት እተወልደን ካብ ማንም ካብ ዘርእኻ ዘይኰነ ወዲ ጓና ብገንዘብ እተዓደገን ይገዘር
ኣብ ቤትካ እተወልደን ብገንዘብካ እተዓደገን ብግዲ ይገዘር
ኪዳነይ ኣብ ስጋኹም ኪዳን ዘለኣለም ኪኸውን እዩ
ዘይተገዝረ ተባዕታይ ስጋ ዕልቦኡ ዘይተገዝረ እታ ነፍሲ እቲኣ ኺዳነይ ኣፍሪሳ እያ እሞ ካብ ህዝባ ኽትምንቈስ እያ
ኣምላኽ ድማ ንኣብርሃም ንሰበይትኻ ሳራይ ድማ ሳራ ደኣ እዩ እምበር ስማ ሳራይ ኢልካ ኣይትጸውዓያ
ክባርኻ እየ ህዝብታት ከኣ ክትከውን እያ ነገስታት ህዝብታት እኳ ደኣ ኻብኣ ኪዀኑ እዮም በሎ
ሽዑ ኣብርሃም ብገጹ ተደፍኤ ስሒቑ ድማ ብልቡ ንወዲ ሚእቲ ዓመትዶ ወዲ ይውለደሉ ሳራ ጓል ተስዓ ዓመትከ ትወልድዶ በለ
ኣብርሃም ድማ ንኣምላኽ እስማኤል ግዳ ኣብ ቅድሜኻ እንተ ዚነብር በሎ
ኣም ላኽ ከኣ በለ ኣይፋልን ሰበይትኻ ሳራ ደኣ ወዲ ኽትወልደልካ እያ ስሙ ድማ ይስሃቅ ከተውጽኣሉ ኢኻ
ኪዳነይ ዘለኣለም ከቕውም እየ
ብዛዕባ እስማኤል ድማ ጸሎትካ ሰሚዔ አሎኹ
እንሆ ባሪኸዮ አሎኹ ከፍርዮን ኣዝየ ኸኣ ከብዝሖን እየ
ዓሰርተው ክልተ ሹም ኪወልድ እዩ ዓብዪ ህዝቢ ድማ ኽገብሮ እየ
ግናኸ ምስቲ ሳራ ንዓመታ ኸምዛ ጊዜ እዚኣ እትወልደልካ ይስሃቅ ኪዳነይ ከቕውም እየ
ምስኡ ምዝራብ ምስ ወድኤ ኸኣ ኣም ላኽ ካብ ኣብርሃም ናብ ላዕሊ ደየበ
ኣብርሃም ድማ ንወዱ እስማኤልን ነቶም ኣብ ቤቱ እተወልዱ ዂሎምን ብገንዘቡ እተዓደጉ ዂሎምን ካብ ቤተሰብ ኣብርሃም ተባዕታይ ዘበለ ዂሉ ወሲዱ ከምቲ ኣምላኽ ዝበሎ በታ መዓልቲ እቲኣ ዕልቦ ስጋኦም ገዘረ
ኣብርሃም ስጋ ዕልቦኡ ኺግዘር ከሎ ወዲ ተስዓን ትሽዓተን ዓመት ኰይኑ ነበረ
ወዱ እስማኤል ድማ ስጋ ዕልቦኡ ኺግዘር ከሎ ወዲ ዓሰርተው ሰለስተ ዓመት ኰይኑ ነበረ
በታ መዓልቲ እቲኣ ኣብርሃምን እስማኤል ወዱን ተገዝሩ
ኣብ ቤቱ እተወልዱ ዂሎም ቤተሰቡን ካብ ደቂ ጓና ብገንዘብ እተዓደጉን ምስኡ ተገዝሩ
ንሱ ብዳህሪ መዓልቲ ኣብ ኣፍ ደገ እቲ ድንኳን ተቐሚጡ ኸሎ ድማ እግዚኣብሄር ኣብ ድዋታት መምሬ ተገልጸሉ
ኣዒንቱ ኸኣ ቋሕ ኣበለ እንሆ ድማ ሰለስተ ሰብኣይ ኣብ ቅድሚኡ ደው ኢሎም ረኣየ
ምስ ረኣዮም ድማ ካብ ኣፍ ደገ እቲ ድንኳን ኪቕበሎም ጐየየ ናብ ምድሪ ኸኣ ሰገደ በለ ድማ ጐይታይ ኣብ ቅድሜኻ ምገስ እንተ ደኣ ረኺበስ በጃኻ ንባርያኻ ኣይትሕለፈኒ
እእጋርኩም ክትሕጸቡ ሒደት ማይ ኰታ ይም ጽኣልኩም ኣብ ትሕቲ እዛ ኦም ድማ ዕረፉ
ብባርያኹም ኣቢልኩም ካብ እትሓልፉስ ልብኹም ክትድግፉ ቍራስ እንጌራ ኸምጽኣልኩም ድሕርቲ ትሓልፉ በለ
ከምቲ ዝበልካዮ ከምኡ ግበር ድማ በልዎ
ኣብርሃም ቀልጢፉ ናብ ሳራ ናብ ድንኳን ኣትዩ ቀልጢፍኪ ሰለስተ መስፈር ድኹም ሓርጭ ኣቘምጢዕኪ ቀጫጩ ሰንክቲ በለ
ኣብርሃም ድማ ናብ ኣሓኡ ጐይዩ ልምሉም ጽቡቕ ብተይ ወሲዱ ነቲ ግዝኡ ሀቦ ንሱ ኸኣ ኸዳልዎ ተቓለጠፈ
ርግኦን ጻልጣን እቲ ዘዳለዎ ብተይን ገይሩ ድማ ኣቕረበሎም
ንሱ ድማ ኣብ ትሕቲ እታ ኦም ኣብ ጥቓኦም ደው ኢሉ ነበረ ንሳቶም ከኣ በልዑ
ንሳቶም ድማ ሰበይትኻ ሳራኸ ኣበይ ኣላ በልዎ ንሱ ኸኣ ኣብ ድንኳን እንሃ በለ
ሽዑ ንሱ ንዓመታ ኸምዚ ቕንያት እዚ ርግጽ ክምለሰካ እየ ሰበይትኻ ሳራ ድማ እንሃ ሽዑ ወዲ ኺህልዋ እዩ በለ
ሳራ ኸኣ ኣብ ኣፍ እቲ ብድሕሪኡ ዘሎ ድንኳን ከላ እዚ ሰምዔት
ሕጂ ድማ ኣብርሃምን ሳራን ዕለቶም ዘብጽሑ ኣሪጎም ነበሩ ንሳራ ድማ እቲ ልምዲ ደቂ ኣንስትዮ ገዲፍዋ ነበረ
ሳራ ኸኣ ብልባ ኸምዚ ኢላ ሰሓቐት ድሕሪ እርግናይዶ ፍትወት ኪልዓለኒ ጐይታይ ድማ ኣሪጉ እዩ
እግዚኣብሄር ከኣ ንኣብርሃም ስለምንታይ ሳራ ኣሪገ ኸሎኹስ ብሓቂ ውሉድ ክወልድ እየ ኢላ ሰሓቐት ንእግዚኣብሄርዶ ዚጨንቆ ነገር ኣለዎ ንዓመታ ኸምዚ ቅንያት እዚ ብምዱብ ጊዜ ኽምለሰካ እየ
ሳራ ድማ ወዲ ኺህልዋ እዩ በሎ
ሽዑ ሳራ ሰምቢዳ ነበረት እሞ ኣይሰሓቕኩን ኢላ ኣሉ በለት
ንሱ ግና ኣይፋል ስሒቕኪ እባ ደኣ በላ
እቶም ሰባት ድማ ካብኡ ተንስኡ
ንሶዶም ገጾም ከኣ ቀንዑ ኣብርሃምውን ከፋንዎም ምሳታቶም ከደ
እግዚኣብሄር ድማ እቲ ኣነ ዝገብሮ ኻብ ኣብርሃምዶ ኽሓብኦ እየ ኣብርሃምሲ ዓብይን ብርቱዕን ህዝቢ ኪኸውን እዩ ህዝብታት ኲላ ምድሪ ድማ ብእኡ ኺባረኹ እዮም
እግዚኣብሄር ከኣ እቲ ብዛዕባ ኣብርሃም እተዛረቦ ኼምጽኣሉ ንሱ ድማ ብድሕሩኡውን ንቤቱን ንደቁን መገዲ እግዚኣብሄር ኪሕልዉን ጽድቅን ፍርድን ከኣ ኪገብሩን ምእንቲ ኺእዝዞም ፈለጥክዎ በለ
እግዚኣብሄር ድማ ጭራሕምራሕ ሶዶምን ጎሞራን በዚሑ እዩ እሞ ሓጢኣቶም ከኣ ኣዝዩ በርቲዑ እዩ ስለዚ ኸም ቲ ናባይ ዝመጸ ጭራሕምራሕ ፈጺሞም ገይሮምዎ ወይ ዘይገበርዎ እንተ ዀይኖም ክፈልጥ ወሪደ ኽርኢ እየ በለ
እቶም ሰባት ድማ ካብኡ ገጾም መሊሶም ናብ ሶዶም ከዱ
ኣብርሃም ከኣ ገና ኣብ ቅድሚ እግዚኣብሄር ደው ኢሉ ነበረ
ኣብርሃም ድማ ቐሪቡ ነቲ ጻድቕከ ምስቲ ረሲእዶ ኸተጥፍኦ ኢኻ ምናልባሽ ኣብታ ኸተማ ሓምሳ ጻድቃን ይርከቡ ይዀኑ እዮም እሞ ተጥፍኦምዶ ምእንቲ እቶም ኣብኣ ዘለዉ ሓምሳ ጻድቃን ኢልካስ ነታ ቦታዶ ኣይትንሕፋን ንጻድቕ ምስቲ ረሲእ ምቕታል ከምዚ ዝበለ ነገር ምግባርሲ ኻባካ ይርሓቕ እቲ ጻድቕ ከምቲ ረሲእ ኪኸውንሲ ኻባኻ ይርሓቕ
እቲ ፈራድ ኲላ ምድርስ ፍትሒዶ ኣየውጽእን እዩ በለ
እግዚኣብሄር ከኣ ኣብ ሶዶም ኣብ ማእከል እታ ከተማ ሓምሳ ጻድቃን እንተ ረኸብኩላስ ንብዘላ እታ ቦታ ምእንታኦም ኢለ ኽንሕፋ እየ በለ
ኣብርሃም ድማ መሉሱ እንሆ ኣነ መሬትን ሓመዂስትን ክነሰይ ምስ ጐይታይ ክዛረብ ደፈርኩ ምናልባሽ ካብቶም ሓምሳ ጻድቃን ሓሙሽተ ይጐድሉ ይዀኑ ብዛዕባ እቶም ሓሙሽተዶ ንብኸተማኣ ተጥፍኣ በለ
ንሱ ኸኣ ኣርብዓን ሓሙሽተን እንተ ረኸብኩላስ ኣየጥፍኣን በለ
ከም ብሓድሽ ድማ ምናልባሽ ኣርብዓ ይርከብዋ ይዀኑ ኢሉ ተዛረቦ
ምእንቲ እቶም ኣርብዓ ኢለ ኣይገብሮን እየ በለ
ንሱ ኸኣ ጐይታይ ብምዝራበይ ደኣ ኣይትዀሪ
ምናልባሽ ሰላሳ ይርከብዋ ይዀኑ በለ
ሰላሳ እንተ ረኸብኩላስ ኣይገብሮን እየ በለ
ንሱ ድማ እንሆ ምስ ጐይታይ ክዛረብ ደፈርኩ ምናልባሽ ዕስራስ ግዲ ይርከብዋ ይዀኑ በለ
ምእንቲ እቶም ዕስራ ኣየጥፍኣን እየ በለ
ንሱ ኸኣ ጐይታይ ሓንሳእ ጥራይ ክዛረብሲ ኣይትዀሪ ደኣ ምናልባሽ ዓሰርተስ ግዲ ይርከብዋ ይዀኑ በለ
ምእንቲ እቶም ዓሰርተውን ኣየጥፍኣን እየ በለ
እግዚኣብሄር ድማ ምስ ኣብርሃም በዛሪቡ ምስ ወድኤ ከደ
ኣብርሃምውን ናብ ቦታኡ ተመልሰ
እቶም ክልተ መላእኽቲ ድማ ምሸት ናብ ሶዶም መጹ
ሎጥ ከኣ ኣብ ደገ ሶዶም ተቐሚጡ ነበረ
ሎጥ ድማ ምስ ረኣዮም ኪቕበሎም ተንስኤ ብገጹ ኸኣ ናብ ምድሪ ተደፍኤ እሞ ኣቱም ጐይተተይ በጃኹም እንሆ ኣብ ቤት ባርያኹም ኣግልሱ ኣብኣ ድማ ሕደሩ ኣእጋርኩም ውን ተሓጸቡ
ኣንጊህኩም ተንሲእኩም ከኣ መገድኹም ትኸዱ በለ
ንሳቶም ግና ኣይፋልናን ኣብ ኣደባባይ ደኣ ንሓድር በሉ
ንሱ ኸኣ ኣዝዩ ግዲ በሎም እሞ ናብኡ ኣግሊሶም ናብ ቤቱ ኣተዉ
ንሱ ድማ ቅጫ ሰንኪቱ መኣዲ ኣዳለወሎም ንሳቶምውን በልዑ
ገና ኸይደቀሱ ኸለዉ ድማ ሰብ እታ ኸተማ ሰብ ሶዶም ኣጒባዝን ኣረገውትን ብዘሎ እቲ ህዝቢ ኻብ ኲሉ ሸነኽ መጺኡ ነታ ቤት ከበባ
ንሎጥ ጸዊዖም ከኣ እዞም ብለይቲ ናባኻ ዝኣተዉ ሰባት ኣበይ ኣለዉ ም እንቲ ኽንፈልጦም ሲ ናባና ኣውጽኣዮም በልዎ
ሎጥ ድማ ናባታቶም ናብ ኣፍደገ ወጸ ነቲ ማዕጾውን ብድሕሪኡ ዐጸዎ
በሎም ከኣ ኣሕዋተየ ከምዚ ዝበለ ኽፉእ ኣይትግበሩ እነዋ ሰብኣይ ዘይፈለጣ ኽልተ ኣዋልድ ኣለዋኒ በጃኹም ሕደጉ ንኣታተን ከውጽኣልኩም ባህ ዝበለኩም ግበርወን
እዞም ሰባት እዚኦም ግና ኣብ ጽላል ናሕሰይ ኣትዮም እዮም እሞ ገለ እኳ ኣይትግበርዎም
ንሳቶም ግና ኣልግስ ንየው በል በሉ
ድማ እዚ ሓደ ስደተኛ ዀይኑ ዝመጸስ ዳኛ ዀይኑ ኺፈርድ ይደሊ አሎ ሕጂ ግና ካብ ንኣታቶም ዝገደደ ኸነኽፍኣልካ ኢና በሉ
ነቲ ሰብኣይ ንሎጥ ብሓይሊ ጐነጽዎ ማዕጾ ኺሰብሩ ድማ ቐረቡ
ሽዑ እቶም ሰባት ኣእዳዎም ኣስሊኾም ንሎጥ ናባታቶም ናብ ቤት ኣእተዉዎ ነቲ ማዕጾ ድማ ዓጸዉዎ
ነቶም ኣብ ኣፍ ቤት ዝነበሩ ሰባት ካብ ናእሽቱ ኽሳዕ ዓበይቲ ኣዖርዎም እሞ ነቲ ኣፍ ደገ ኺረኽቡ ይደኽሙ ነበሩ
እቶም ሰብ ድማ ንሎጥ ኣብዚ ገና ኻብ ናትካዶ አሎካ ሰብኣይ ጓልን ኣወዳትካን ኣዋልድካን ኣብዛ ኸተማ ዘሎ ናትካ ዘበለ ዂሉን ካብዛ ቦታ እዚኣ ኣውጽኣዮም
ነዛ ቦታ እዚኣ ኸኣ ጭራሕ ምራሖም ኣብ ቅድሚ እግዚኣብሄር ዓብዩ ስለዝዀነ እግዚኣብሄር ከኣ ከነጥፍኣ ልኢኹና እዩ እሞ ንሕና ኸነጥፍኣ ኢና በልዎ
ሎጥ ድማ ወጺኡ ነቶም ነዋልዱ ዘእተዉ ሰብኡት ኣዋልዱ እግዚኣብሄር ነዛ ከተማ ኼጥፍኣ እዩ እሞ ተንስኡ ካብዛ ቦታ እዚኣ ውጹ ኢሉ ተዛረቦም
እቶም ሰብኡት ኣዋልዱ ግና ይዋዘ ኸም ዘሎ መሲሉ ተራእዮም
ቀይሔጸሊም ኺቐድድ ከሎ ድማ እቶም መላእኽቲ ንሎጥ ብዓመጽ እዛ ኸተማ ኸይትጠፍእሲ ሰበይትኻን እዘን ኣብዚ ዘለዋ ኽልተ ኣዋልድካን ተማሊእካ ተለዓል ኢሎም ሀወኽዎ
ንሱ ግና ደንጐየ
እግዚኣብሄር ኪንሕፎ ስለ ዝደለየ እቶም ሰባት ኢዱን ኢድ ሰበይቱን ኢድ ክልቲኤን ኣዋልዱን ሒዞም ኣውጽእዎ ኣብ ወጻኢ እታ ኸተማ ድማ ሓደግዎ
ኰነ ኸኣ ናብ ወጻኢ ምስ ኣውጽእዎም ነፍስኻ ኣድሕን ንድሕሪት ገጽካ ግልጽ ኣይትበል ኣብ ብዘሎ እዚ ጐልጐል ድማ ደው ኣይትበል
ምእንቲ ኸይትጠፍእ ናብ ከረን ኣቢልካ ድሓን በለ
ሎጥ ግና ኣይፋልካን ጐይታይ እንሆ ባርያኻ ኣብ ቅድሜኻ ሞገስ ረኺቡ አሎ ንነፍሰይ ብምድሓንካ ዝገበርካለይ ምሕረትካ ድማ ኣዕቤኻዮ
ኣነ ግና እቲ ኽፉእ ከየርክበንን ከይመውትን ናብ ከረን በጺሔ ኽድሕን ኣይክእልን እየ
በጃኻ እንሃ እዛ ኸተማ እዚኣ ናብኣ ንምህዳም ቀረባ እያ ንእሽቶ ኸኣ እያ
ንእሽቶዶ ኣይኰነትን እሞ ነፍሰይ ብህይወት ምእንቲ ኽትነብርሲ በጃኻ ናብኣ ኽድሕን ሕደገኒ በሎም
ንሱ ድማ ነታ እተዛረብካላ ኸተማ ኸይግልብጣስ እንሆ በዚ ነገርዚውን ሕራይ ኢለካ እየ
ኣብኣ ኸይበጻሕካ ገለ ነገር ክገብር ኣይክእልን እየ እሞ ቀልጢፍካ ናብኣ ድሓን በሎ
ስለዚ ስም እታ ኸተማ ዞኣር ተባህለት
ሎጥ ኣብ ዞኣር ምስ ኣተወ ድማ ኣብታ ምድሪ ጸሓይ በረቐት
ሽዑ እግዚኣብሄር ካብ ሰማይ ኣብ ልዕሊ ሶዶም ን ኣብ ልዕሊ ጎሞራን ካብ እግዚኣብሄር ዲንን ሓውን ኣዝነመ
ነዘን ከተማታት እዚኤንን ንዂሉ ጐልጐልን ኣብተን ከተማታት ንዚነብሩ ዂሎም ን ንብቝሊ ም ድርን ገልበጠ
ሰበይቲ ሎጥ ግና ንድሕሪት ክትርኢ ግልጽ በለት ሓወልቲ ጨው ከኣ ዀነት
ኣብርሃም ድማ ንጽብሒቱ ናብታ ኣብ ቅድሚ እግዚኣብሄር ደው ኢሉላ ዝነበረ ቦታ ኣንግሄ
ናብ ሶዶምን ጎሞራን ናብ ብዘላ ምድሪ ጐልጐልን ኣማዕደወ እንሆ ኸኣ ካብታ ሃገር ትኪ እቶን ዚመስል ትኪ ኺለዐል ረአየ
ከምዚ ኸኣ ዀነ ኣምላኽ ነተን ኣብ ጐልጐል ዝነበራ ኸተማታት ኬጥፍእ ከሎ ኣምላኽ ንኣብርሃም ዘከሮ
ነተን ሎጥ ተቐሚጥወን ዝነበረ ኸተማታት ኪግልብጥ ከሎ ንሎጥ ካብ ማእከል ምግልባጥ ኣውጽኦ
ሎጥ ከኣ ኣብ ዞኣር ንምቕማጥ ፈሪሁ ነበረ እሞ ኣብ ዞኣር ደይቡ ክልቲኤን ኣዋልዱ ድማ ምስኡ ኣብ ከረን ተቐመጡ
ንሱን ክልቲኤን ኣዋልዱን ኣብ በዓቲ ተቐመጡ
እታ ቦዂሪ ኸኣ ነታ ንእሽቶ ኣቦና ኣሪጉ እዩ ኣብ ምድሪ ድማ ከም ልማድ ኵሉ ምድሪ ዜእትወና ሰብኣይ የልቦን
ንዒ ነቦና ወይኒ ነስትዮ ካብ ኣቦና ዘርኢ ምእንቲ ኸነትርፍሲ ምስኡ ንደቅስ በለታ
እሞ በታ ለይቲ እቲኣ ነቦኤን ወይኒ እስተያኦ እታ በዂሪ ድማ ኣትያ ምስ ኣቦኣ ደቀሰት
ንሱ ግና ምድቃሳን ምትንስኣን ኣይፈለጠን
ኰነ ኸኣ ንጽብሒቱ እታ በዅሪ ነታ ንእሽቶ እንሆ ትማሊ ለይቲ ምስ ኣቦይ ደቂሰ በዛ ለይቲ እዚኣ ድማ ወይኒ ነስትዮ ካብ ኣቦና ዘርኢ ምእንቲ ኸነትርፍ ንስኺ ድማ ኣቲኺ ምስኡ ደቅሲ በለታ
በታ ለይቲ እቲኣ ድማ ነቦኤን ወይኒ ኣስተያኦ እታ ንእሽቶ ኸኣ ከይዳ ምስኡ ደቀሰት
ንሱ ግና ምድቃሳን ምትንስኣን ኣይፈለጠን
ክልቲኤን ደቂ ሎጥ ከኣ ካብ ኣቦኤን ጠነሳ
እታ በዅሪ ወዲ ወለደት ስሙ ኸኣ ሞኣብ ኣውጽኣትሉ
ንሱ ኽሳዕ ሎሚ ኣቦ ሞኣባውያን እዩ
እታ ንእሽቶ ንሳ ድማ ወዲ ወለደት ስሙ ብንዓሚ ኣጽኣትሉ
ንሱ ኽሳዕ ሎሚ ኣቦ ደቂ ዓሞን እዩ
ኣብርሃም ድማ ካብኡ ንምድሪ ደቡብ ኣቢሉ ተጓዕዘ
ኣብ መንጎ ቃዴስን ሹርን ተቐመጠ ኣብ ጌራር ከኣ ስደተኛ ዀይኑ ነበረ
ኣብርሃም ድማ ብዛዕባ ሰበይቱ ሳራ ሓብተይ እያ በለ
ኣቢሜለክ ንጉስ ጌራር ከኣ ልኢኹ ንሳራ ወሰዳ
ኣምላኽ ግና ናብ ኣቢሜለክ ለይቲ ብሕልሚ መጺኡ እዛ ወሲድካያ ዘሎኻ ሰበይቲ በዓልቲ ሰብኣይ እያ እሞ እንሆ ብሰራ ኽትመውት ኢኻ በሎ
ኣቢሜለክ ከኣ ኣይቀረባን ነበረ እሞ ጐይታይ ንጻድቕ ህዝቢውንዶ ትቐትል ኢኻ ባዕሉዶ ኣይኮነን ንሳ ሓብተይ እያ ዝበለኒ ንሳ ባዕላ ድማ ንሱ ሓወይ እዩ በለት
ብጽጹይ ልበይን ብጽሩይ ኢደይን እየ ነዚ ዝገበርኩ በለ
ኣምላኽ ከኣ ብሕልሚ ኣነውን እዚ ብጽጹይ ልብኻ ከም ዝገበርካዮ ፈሊጠ ኣነ ድማ ኣብ ቅድመይ ሓጢኣት ከይትገብር ከልከልኩኻ
ስለዚ ኽትትንክያ ኣይፈቐድኩልካን
ሕጂ ኸኣ ሰበይቲ እቲ ሰብኣይ ም ለሳ
ነብዪ እዩ እሞ ም እንቲ ኽትድሕን ከኣ ንሱ ይጸልየልካ
እንተ ዘይመለስካያ ግና ንስኻን ናትካ ዘበለ ዅሉን ብርግጽ ከም እትመውት ፍለጥ በሎ
ኣቢሜለክ ንጽብሒቱ ኣንጊሁ ተንስኤ ንዅሎም ገላውኡ ጸዊዑ እዚ ነገርዚ ዅሉ ኣዘንተወሎም
እቶም ሰባት ከኣ ኣዝዮም ፈርሁ
ኣቢሜለክ ከኣ ንኣብርሃም ጸዊዑ እዚ ዝገበርካና እንታይ እዩ ኣባይን ኣብ መንግስተይን ዓብዪ ሓጢኣት ዘምጻእካልና እንታይ በዲለካ ነይረ እየ ዘይግበር ግብሪ እንካ ደኣ ገበርካኒ በሎ
ኣቢሜለክ ድማ ንኣብርሃም እንታይ ተራእዩካ ኢኻ እዚ ነገርዚ ዝገበርካ በሎ
ኣብርሃም ከኣ ኣብዛ ቦታ እዚኣ ብርግጽ ፍርሃት ኣምላኽ የልቦን እሞ ብምኽንያት ሰበይተይ ኪቐትሉኒ እዮም ኢለ እየ
ንሳ ድማ ብሓቂ ሓብተይ ጓል ኣቦይ እያ ጓል ኣደይ ግና ኣይኰነትን ሰበይተይ ከኣ ዀነት
ኰነ ድማ ኣምላኽ ካብ ቤት ኣቦይ ምስ ኣውጽኣኒ ኣብ ኵሉ ዝኣቶናዮ ቦታ ብዛዕባይ ንሱ ሓወይ እዩ ክትብሊ እዚ እዩ እተርእይኒ ሞገስኪ በልክዋ በለ
ኣቢሜለክ ኣባጊዕን ኣሓን ተባዕትዮን ኣንስትዮን ባሮት ወሲዱ ኸኣ ንኣብርሃም ሀቦ
ሰበይቱ ሳራ ድማ መለሰሉ
ኣቢሜለክ ከኣ እንሆ ምድረይ ኣብ ቅድሜኻ እያ ኣብ ዝሓይሽ መሲሉ እተራእየካ ተቐመጥ በለ
ንሳራ ድማ እንሆ ንሓውኪ ሽሕ ሲቃል ብሩር ሂበዮ አሎኹ
እንሆ እዚ ኣብ ቅድሚ እቶም ም ሳኺ ዘለዉ ዅሎም መጐልበቢ ዓይኒ ይኹንኪ ኣብ ቅድሚ ዅሉውን ተሰይም ኪ በላ
እግዚኣብሄር ብምኽንያት ሳራ ሰበይቲ ኣብርሃም ኢሉ ኣብ ቤት ኣቢሜለክ ንዝነበረ ዅሉ ማህጸን ፈጺሙ ዐጽይዎ ነበረ እሞ ኣብርሃም ድማ ንኣምላኽ ለመነ
ኣምላኽውን ንኣቢሜለክን ንሰበይቱን ኣግራዱን ኣሕወየ ወለዱ ኸኣ
እግዚኣብሄር ድማ ከምቲ ዝበሎ ንሳራ በጽሓ
እግዚኣብሄር ከኣ ንሳራ ኸምቲ እተዛረቦ ገበረላ
ሳራ ድማ ጠነሰት በቲ ኣም ላኽ እተዛረቦ ም ዱብ ወርሓት ከኣ ንኣብርሃም ኣብ እርግናኡ ወዲ ወለደትሉ
ኣብርሃም ድማ ነቲ እተወልደሉ ወዱ ሳራ ዝወለደትሉ ስሙ ይስሃቅ ኣውጽኣሉ
ኣብርሃም ከኣ ንይስሃቅ ወዱ ከም ቲ ኣም ላኽ ዝኣዘዞ ወዲ ሾሞንተ መዓልቲ ም ስ ኰነ ገዘሮ
ኣብርሃም ድማ ወዱ ይስሃቅ ኪውለደሉ ኸሎ ወዲ ሚእቲ ዓመት ኰይኑ ነበረ
ሳራ ኸኣ ኣምላኽ ሰሓቕ ገበረለይ እዚ ዝሰምዔ ዘበለ ኹሉ ኸኣ ምሳይ ይስሕቕ በለት
ኣብ እርግናኡ ወዲ ወሊደሉ እየ እሞ ሳራ ቘልዓ ተጥቡ ኸም ዘላስ ንኣብርሃም መን ምነገሮ ድማ በለት
እቲ ቘልዓ ኸኣ ዐበየ ጡብውን ሓደገ
በታ ይስሃቅ ጡብ ዝሓደገላ መዓልቲ ድማ ኣብርሃም ዓብዪ ምሳሕ ገበረ
ሳራ ድማ እቲ ኣጋር ግብጻዊት ንኣብርሃም ዝወለደትሉ ወዲ ኼላግጽ ረአየት
ንኣብርሃም ድማ ወዲ እዛ ባርያ እዚኣ ምስ ወደይ ምስ ይስሃቅ ኣይወርስን እዩ እሞ ነዛ ባርያ እዚኣን ንወዳን ኣውጽኣዮም በለቶ
እዚ ነገርዚ ኸኣ ንኣብርሃም ብምኽንያት ወዱ ኣዝዩ ኽፉእ ኰይኑ ተራእዩ
ኣምላኽ ድማ ንኣብርሃም ብናይ እዚ ወድን ብናይ እዛ ባርያኻን ክፉእ ኰይኑ ኣይርኤኻ
ብይስሃቅ እዩ ዘርኢ ዚጽውዓልካ እሞ ብዅሉ ሳራ እትብለካ ዘላ ቓላ ስማዕ
ንወዲ እዛ ባርያ ድማ ዘርእኻ ስለ ዝዀነ ህዝቢ ኽገብሮ እየ በሎ
ንጽብሒቱ ኸኣ ኣብርሃም ኣንጊሁ ተንሲኡ እንጌራን ሓርቢ ማይን ወሲዱ ንኣጋር ሀባ ኣብ መንኩባ ድማ ኣሰከማ እቲ ቘልዓውን ሂቡ ሰደዳ
ንሳ ኸኣ ኸይዳ ኣብ በረኻ ብኤርሸባዕ ኰብለል ትብል ነበረት
እቲ ማይ ካብ ሓርቢ ተወድኤ ኸኣ እቲ ቘልዓ ኣብ ትሕቲ ሓንቲ ኦም ይውደቕ ሐደገቶ
ሞት እዚ ቘልዓ ኸይርኢ ኢላ ድማ ኸደት እሞ ምውርዋር ቀስቲ ዚአክል ርሒቓ ኣብ መንጽሩ ተቐመጠት
ኣብ መንጽሩ ተቐሚጣ ድማ ዓው ኢላ በኸየት
ኣምላኽ ከኣ ድምጺ እቲ ቘልዓ ሰምዔ
መልኣኽ ኣምላኽ ድማ ንኣጋር ካብ ሰማይ ጸዊዑ ኣጋር እንታይ ኴንኪ ኢኺ ኣምላኽ ድምጺ እቲ ቘልዓ ኣብታ ዘለዋ ኸሎ ሰሚዕዎ እዩ እሞ ኣይትፍርሂ
ነቲ ቘልዓ ዓብዪ ህዝቢ ኽገብሮ እየ እሞ ተንስኢ ኣልዒልኪ ብኢድኪ ደግፍዮ በላ
ኣምላኽ ድማ ዓይና ኸፈተላ ዔላ ማይ ከኣ ረኣየት
ከይዳ ኸኣ ሓርባ ማይ መሊኣ ነቲ ቘልዓ ኣስተየቶ
ኣምላኽ ድማ ምስቲ ቘልዓ ነበረ ንሱ ኸኣ ዓበየ ኣብ በረኻውን ተቐመጠ ቀስተኛ ኸኣ ዀነ
ንሱ ኣብ በረኻ ጳራን ይቕመጥ ነበረ
ኣዲኡ ድማ ካብ ሃገር ግብጺ ሰበይቲ ኣምጽኣትሉ
ኰነ ኸኣ በቲ ዘበን እቲ ኣቢሜለክ ምስ ፊኮል ሓለቓ ሰራዊቱ መጺኡ ንኣብርሃም ከምዚ ኢሉ ተዛረቦ ኣምላኽ ብትገብሮ ዘበለ ኵሉ ምሳኻ እዩ
ሕጂ ኸኣ ከምቲ ኣነ ለውሃት ዝገበርኩልካ ንኣይን ነዛ ስደተኛ ዄንካ እትነብራ ዘሎኻ ምድርን ከም ኡ ኽትገብር እም በር ንኣይን ንደቀይን ንደቂ ደቀይን ከይትጠልም ብኣም ላኽ መሓለለይ
ኣብርሃም ከኣ ኣነ እምሕል በለ
ኣብርሃም ድማ ብዛዕባ ባሮት ኣቢሜለክ ብሓይሊ ዝሓዝዋ ዔላ ማይ ንኣቢሜለክ ወቐሶ
ኣቢሜለክ ከኣ ነዚ ነገር እዝስ መን ከም ዝገበሮ ኣይፈለጥኩን ንስኻ ድማ ኣይነገርካንን ኣነውን ብዘይሎሚ ኣይሰማዕኩን በለ
ኣብርሃም ድማ ኣባጊዕን ኣብዑርን ወሲዱ ንኣቢሜለክ ሀቦ
ክልቲኦም ከኣ ኪዳን ተኣታተዉ
ኣብርሃም ድማ ካብ መጋርያኡ ሾብዓተ ሽበን ንበይነን ፈለየ
ኣቢሜለክ ከኣ ንኣብርሃም እዘን ንበይነን ዝፈሌኻየን ሾብዓተ ሽበን እንታይ እየን በሎ
ንሱ ድማ ነዛ ዔላ እዚኣ ኣነ ኸም ዝዀዓትክዋ ምእንቲ ንኣይ ምስክር ኪዀናኒ እዘን ሾብዓተ ሽበን እዚኤን ካብ ኢደይ ክትወስድ በለ
ስለዚ ኽልቲኦም ኣብኣ ስለ እተማሓሐሉ ነታ ቦታ እቲኣ ብኤርሸባዕ ኢሉ ኣውጽኣላ
ኣብ ብኤርሸባዕ ከኣ ኪዳን ተኣታተዉ ኣቢሜለክ ድማ ተንሲኡ ምስ ፊኮል ሓለቓ ሰራዊቱ ናብ ምድሪ ፍልስጥኤማውያን ተመልሱ
ኣብርሃም ከኣ ኣብ ብኤርሸባዕ ተምሪ ተኸለ
ኣብኣውን ብስም እግዚኣብሄር ዘለኣለማዊ ኣምላኽ ተማህለለ
ኣብርሃም ድማ ኣብ ምድሪ ፍልስጥኤማውያን ስደተኛ ዀይኑ ነዊሕ ዘበን ተቐመጠ
ድሕርዚ ነገርዚ ኸኣ ዀነ ኣምላኽ ንኣብርሃም መከሮ በሎውን ኣብርሃም
ንሱ ኸኣ እኔኹ በለ
እምበኣር ነቲ እትፈትዎ ሓደ ወድኻ ይስሃቅ ውሰድ እሞ ናብ ምድሪ ሞርያ ኺድ ኣብኣ ድማ ኣብ ሓደ ኻብቲ ኣነ ዝነግረካ ኣኽራን ንዚሓርር መስዋእቲ ሰውኣዮ በለ
ንጽብሒቱ ድማ ኣብርሃም ኣንጊሁ ተንስኤ ኣድጉ ጽዒኑ ክልተ ግዙኣቱን ወዱ ይስሃቅን ምስኡ ወሰደ ንዝሐርር መስዋእቲ ዚኸውን ዕጨይቲውን ፈለጸ ተንሲኡ ድማ ናብታ ኣምላኽ ዝነገሮ ቦታ ኸደ
ኣብርሃም ኣብ ሳልሰይቲ መዓልቲ ኣዒንቱ ኣንቃዕሪሩ ነታ ቦታ ብርሑቕ ረአያ
ኣብርሃም ድማ ንግዙኣቱ ምስ እዛ ኣድጊ ኣብዚ ጽንሑ ኣነን እዚ ወድን ከኣ ናብቲ ኼድና ኽንሰግድ ኢና ናባኻትኩም ድማ ንምለስ በሎም
ኣብርሃም ድማ እቲ ንዚሐርር መስዋእቲ ዚኸውን ዕጨይቲ ወሲዱ ንወዱ ይስሃቅ ኣሰከሞ ሓውን ካራን ከኣ ብኢዱ ወሰደ ክልትኦም ድማ ብሓደ ኸዱ
ይስሃቅ ነቦኡ ኣብርሃም ኣቦየ ኢሉ ተዛረቦ
ንሱ ኸኣ እነኹ ወደይ በሎ
ንሱ ድማ ሓውን ዕጨይትንሲ እንሆ እቲ ንዝሓርር መስዋእቲ ዝኸውን በጊዕ ደኣ ኣበይ አሎ በለ
ኣብርሃም ከኣ ወደየ እቲ ንዚሐርር መስዋእቲ ዚኸውን በጊዕሲ ኣምላኽ ንርእሱ ይሓልዮ እዩ በለ
ክልቲኦም ድማ ብሓደ ኸዱ
ናብታ ኣምላኽ ዝነገሮ ቦታ መጹ ኣብርሃም ድማ ኣብኣ መሰውኢ ሰርሔ ዕጨይቲ ኸኣ ጸፍጸፈሉ
ንወዱ ይስሃቅ ኣሲሩ ድማ ኣብቲ መሰውኢ ኣብ ልዕሊ እቲ ዕጨይቲ በጥ ኣበሎ
ኣብርሃም ድማ ንወዱ ኺሓርድ ኢዱ ዘርጊሑ ካራ ወሰደ
መልኣኽ እግዚኣብሄር ከኣ ካብ ሰማይ ጸዊዑ ኣብርሃም ኣብርሃም በሎ
ንሱውን እኔኹ በለ
ንሱ ድማ ነዚ ሓደ ውሉድካ እኳ ካብ ዘይከላእካንስ ንእግዚኣብሄር ከም እትፈርህ ሕጂ ፈሊጠ አሎኹ እሞ ኢድካ ኣብዚ ወዲ ኣይትዘርግሕ ገለን ኣይትግበሮ በለ ኣብርሃም ድማ ዓይኑ ቛሕ ኣበለ እንሆ ኸኣ ኣብ ድሕሪኡ ቐርኑ ብሓረግ እተታሕዘ ድዑል ረአየ
ኣብርሃም ድማ ከይዱ ነቲ ድዑል ወሲዱ ኣብ ክንዲ ወዱ ንዚሓርር መስዋእቲ ሰውኦ
ኣብርሃም ከኣ ስም እታ ቦታ እቲኣ እግዚኣብሄር ይርኢ ኢሉ ኣውጽኣላ
ንሱ እቲ ኽሳዕ ሎሚ ኣብ ከረን እግዚኣብሄር ይሕለ ዚብሀል ዘሎ እዩ
መልኣኽ እግዚኣብሄር ድማ ካልኣይ ሳዕ ካብ ሰማይ ንኣብሃም ጸውዖ ብርእሰይ መሐልኩ ይብል እግዚኣብሄር እዚ ነገርዚ ኻብ እትገብር ነቲ ሓደ ውሉድካን ካብ ዘይትኸልእ ስለዚ ኣዝየ ኽባርኸካ እየ ንዘርእኻ ድማ ከም ከዋኽብቲ ሰማይን ከምቲ ኣብ ገምገም ባሕሪ ዘሎ ሑጻን ኣዝየ ኸብዝሖ እየ
ዘርእኻ ድማ ደጌታት ጸላእቱ ኺወርስ እዩ
ቃለይ ስለ ዝሰማዕካ ድማ ህዝብታት ኵላ ም ድሪ ብዘርእኻ ኪባረኹ እዮም በሎ
ኣብርሃም ከኣ ናብ ግዙኣቱ ተመልሰ
ተላዒሎም ከኣ ብሓንሳእ ናብ ብኤርሸባዕ ከዱ
ኣብርሃም ድማ ኣብ ብኤርሸባዕ ተቐመጠ
ኰነ ኸኣ ድሕርዚ ነገርዚ ንኣብርሃም እንሆ ሚልካ ድማ ንናሆር ሓውካ ደቂ ወሊዳትሉ ኢሎም ነገርዎ
ዑጽ እቲ በዅሩ ሓዉ ድማ ቡዝ ቄሙኤል ከኣ ኣቦ ኣራም ኬሴድን ሓዞን ጲልደሽን ይድላፍን ቤቱኤልን
ቤቱኤል ድማ ንርብቃ ወለደ
እዚኣቶም ሾሞንቲኦም ሚልካ ንናሆር ሓዉ ኣብርሃም ወለደትሉ
ሬኡማ ዝስማ ሰበይቲ ወሰኑ ንሳ ድማ ጤባሕን ጋሓሞን ታሓሽን መዓካን ወለደት
ዕድመ ሳራ ድማ ሚእትን ዕስራን ሾብዓተን ዓመት ኰነ እዚ እዩ ዓመታት ሳራ
ሳራ ኣብ ቂርያትኣርባዕ ንሳ ኬብሮን ኣብ ምድሪ ኸነኣን ሞተት
ኣብርሃም ድማ ንሳራ ኺሐዝነላን ኪበኽየላን መጸ
ኣብርሃም ከኣ ኣብ ቅድሚ እታ ምውትቱ ተንስኤ ንደቂ ሔት ድማ ኣነ ኣብ ማእከልኩም ጋሻን መጻእተኛን እየ
ነዛ ምውትተይ ካብ ቅድሚ ገጸይ ዝቐብረሉ ርስቲ መቓብር ምሳኻትኩም ሀቡኒ ኢሉ ተዛረቦም
ደቂ ሔት ድማ ንኣብርሃም ጐይታይ ስምዓና ንስኻ ኣብ ማእከልና ናይ ኣምላኽ መስፍን ኢኻ
ካብ መቓብርና ሐሪኻ ምውትኻ ቕበር
ካባና ሓደኳ ምውትኻ ንምቕባር መቓብሩ ዚኸልኣካ የልቦን ኢሎም መለሱሉ
ኣብርሃም ከኣ ተንሲኡ ንህዝቢ እታ ሃገር ንደቂ ሔት ሰገደሎም ንምውተይ ክቐብር ፈቒድኩምለይ እንተ ዄንኩምሲ ስምዑኒ ንዔፍሮን ወዲ ጾሓር እታ ኣብ ደረት ግራቱ ኣብ ማክጴላ ዘላ በዓቱ ኺህበኒ እሞ ንርስቲ መቓብር ኣብ ማእከልኩም ብምሉእ ዋጋ ኺህበኒ ለም ኑለይ ኢሉ ተዛረቦም
ዔፍሮን ከኣ ኣብ ማእከል ደቂ ሔት ተቐሚጡ ነበረ
ዔፍሮን እቲ ሔታዊ ድማ ኵሎም እቶም ብኣፍ ደገ ኸተማኡ ዚአቱ ደቂ ሔት እናሰምዑ ንኣብርሃም ኣይፋልካን ጐይታይ ስምዓኒ ደኣ እታ ግራት እህበካ እታ ኣብኣ ዘላ በዓቲ ድማ እህበካ ደቂ ህዝበይ እናረኣዩ እህበካ አለኹ ምውትኻ ቕበር ኢሉ መለሰሉ
ኣብርሃም ከኣ ኣብ ቅድሚ ህዝቢ እታ ሃገር ሰገደ
ንዔፍሮን ድማ እቶም ህዝቢ እታ ሃገር እናሰምዑ እንተ ትሰምዓኒ ዀታ ኣነ ዋጋ እታ ግራት ክህብ ካባይ ውሰድ እሞ ም ውትተይ ኣብኣ ክቐብር ኢሉ ተዛረቦ
ዔፍሮን ድማ ንኣብርሃም ጐይታይ ስምዓኒ ደኣ ናይ ኣርባዕተ ሚእቲ ሲቃል ብሩር ምድሪ ኣብ መንጎይን ኣብ መንጎኻን እንታይ እያ ምውትኻ ግዳ ቕበር ኢሉ መለሰሉ
ኣብርሃም ድማ ንዔፍሮን ሰሚዑ እቲ ዔፍሮን ደቂ ሔት እናሰምዑ እተዛረቦ ዋጋ ከምቲ ኣብ ነጋድ ዚተሓላለፍ ዝበለ ኣርባዕተ ሚእቲ ሲቃል ብሩር መዘነሉ
በዚ ኸምዚ ኸኣ እታ ኣብ ማክጴላ ኣብ መንጽር መምሬ ዝነበረት ግራት ዔፍሮን እታ ግራትን ኣብኣ ዘላ በዓትን ኣብታ ግራትን ኣብ ዙርያኣ ኣብ ዘሎ ዅሉ ዶባን ዝነበረ ኣእዋምን ደቂ ሔት እናረኣዩ ኣብ ቅድሚ እቶም ብደገ ኸተማኡ ዚኣትዉ ዅሎም ገንዘብ ኣብርሃም ኰይኑ ቘመ
ድሕርዚ ድማ ኣብርሃም ንሰበይቱ ሳራ ኣብ በዓቲ ግራት ማክጴላ ኣብ መንጽር መምሬ ንሳ ኸኣ ኬብሮን ኣብ ምድሪ ኸንኣን ቀበራ
እታ ግራትን እታ ኣብኣ ዘላ በዓትን ድማ ካብ ደቂ ሔት ንኣብርሃም ርስቲ መቓብር ኰይና ቘመት
ኣብርሃም ከኣ ነዊሕ ዕድመ ዝገበረ ኣረጊት ነበረ
እግዚኣብሄር ድማ ንኣብርሃም ብዅሉ ባሪኽዎ ነበረ
ኣብርሃም ከኣ ነቲ ኣረጊት ግዙእ ቤቱ ኣዛዝ ኩሉ ገንዘቡ በጃኻ ኢድካ ኣብ ትሕቲ ሰለፈይ ኣንብር
ካብ ኣዋልድ እዞም ኣነ ኣብ ማእከሎም ዝነብር ዘሎኹ ከነኣናውያን ንወደይ ሰበይቲ ኸይተተኣታትዎ ብእግዚኣብሄር ኣምላኽ ሰማይን ኣምላኽ ምድርን ኤምሕለካ አሎኹ
ናብ ሃገረይን ናብ ዓሌተይን ኬድካ ደኣ ንወደይ ይስሃቅ ሰበይቲ ኣምጽኣሉ በሎ
እቲ ግዙእ ከኣ ምናልባሽ እታ ሰበይቲ ናብዛ ሃገር ደድሕረይ ክትስዕብ እንተ ዘይፈተወትከ ንወድኻ ናብታ ንስኻ ዝወጻእካላ ሃገርዶ ብግዲ ኽመልሶ እየ በሎ
ኣብርሃም ድማ ንወደይ ናብኣ ኸይትመልሶ ተጠንቀቕ
እቲ ኻብ ቤት ኣቦይን ካብታ እተወለድኩላ ሃገርን ዘውጽኣኒ እግዚኣብሄር ኣምላኽ ሰማይ ንሱ ኸኣ እዛ ምድሪ እዚኣ ንዘርእኻ ክህባ እየ ኢሉ እተዛረበንን ዝመሐለለይን ንሱ መልኣኹ ቀቅድሜኻ ኺልእኽ እዩ እሞ ካብኡ ንወደይ ሰበይቲ ኸተምጽኣሉ ኢኻ
እታ ሰበይቲ ደድሕሬኻ ኽትስዕብ እንተ ዘይፈተወት ግና ንስኻ ኻብዛ ማሕላይ ንጹህ ኢኻ
ሓንትስ ንወደይ ደኣ ናብኡ ኣይትምለሶ በሎ
እቲ ግዙእ ኢዱ ኣብ ትሕቲ ሰለፍ ጐይታኡ ኣብርሃም ኣንበረ ከምዚ ነገርዚ ገይሩ ኸኣ መሓለሉ
እቲ ግዙእ ድማ ካብ ኣግማል ጐይታኡ ዓሰርተ ገመል ወሲዱ ካብ ኵሉ ዘዝጸበቐ ዘበለ ናይ ጐይታኡ ሒዙ ተበገሰ ተንሲኡ ድማ ናብ መሶጶታምያ ናብ ከተማ ናሆር ከደ
ኣጋ ምሸት በታ ማይ ኪቐድሓላ ዚወጻላ ጊዜ ኸኣ ኣብ ወጻኢ ኸተማ ኣብ ጥቓ ዔላ ማይ ነተን ኣግማል ኣብረኸን
በለ ድማ ኣታ እግዚኣብሄር ኣምላኽ ጐይታይ ኣብርሃም ሎሚ ዀታ ኣገባግበለይ ንጐይታይ ኣብርሃም ከኣ ምሕረት ግበር
እንሆ ኣነ ኣብ ጥቓ እዚ ዓይኒ ማይ ደው ኢለ አሎኹ ኣዋልድ ደቂ እዛ ኸተማ ኸኣ ማይ ኪቐድሓ ይወጻ ኣለዋ
ይኹን ከኣ ማይ ክሰቲ በጃኺ ዕትሮኺ ትሕት ኣብልዮ ዝብላ ጓል ንሳ ኸኣ ስተ ነግማልካውን ከስትየን እየ እትብለኒ ንሳ ንይስሃቅ ባርያኻ ዝመደብካያ ትኹን
ንጐይታይ ምሕረት ከም ዝገበርካሉ ኸኣ በዚ እፈልጥ
ኰነ ኸኣ ገና ዘረባኡ ኸይወድኤ እንሃ ርብቃ ጓል ቤቱኤል ወዲ ሚልካ ሰበይቲ ንሆር ሓዉ ኣብርሃም ዕትሮኣ ኣብ መንኩባ ጾይራ ወጸት
እታ ጓል ድማ ትርኢታ ኣዝያ ውቅብቲ ሰብኣይ ዘይፈለጣ ድንግል ነበረት
ናብቲ ዓይኒ ማይ ወሪዳ ኸኣ ዕትሮኣ መሊኣ ደየበት
እቲ ግዙእ ድማ ጐይዩ ተቓባቢሉ ካብ ዕትሮኺ ኰታ ሒደት ማይ ኣስትይኒ በለ
ንሳ ኸኣ ጐይታይ ስተ ኢላ ቐልጢፋ ዕትሮኣ ናብ ኢዳ ኣውሪዳ ኣስተየቶ
ምስ ኣስተየቶ ድማ ነግማልካውን ክሳዕ ዚኣኽለን ኪሰትያ ክቐድሓለን እየ በለት
ቀልጢፋ ኸኣ ዕትሮኣ ናብ ጋብላ ኣዕሪቓ ማይ ክትቀድሕ መሊሳ ናብ ዔላ ጐየየት ንዅለን ኣግማሉ ኸኣ ቀድሓትለን
እቲ ሰብኣይ ድማ እግዚኣብሄር መገዱ ኣቕኒዑሉ እንተ ዀነ ወይስ እንተዘይኰነ ኺፈልጥ ስቕ ኢሉ ተኵሩ ይጥምታ ነበረ
ኰነ ኸኣ እተን ኣግማል ሰትየን ምስ ኣእከላ እቲ ሰብኣይ ፈረቓ ሲቃል ዝሚዛኑ ቐለቤት ወርቅን ዓሰርተ ሲቃል ዝሚዛኑ ኽልተ ኣምባር ወርቂውን ነእዳዋ ኣውጽኤ ጓል መን ኢኺ በጃኺ ንገርኒ ኣብ ቤት ኣቦኺኸ እንሓድረሉ ስፍራዶ ይርከብ ድማ በለ
ንሳ ኸኣ ኣነ ጓል ቤቱኤል ወዲ ሚልካ ንናሆር ዝወለደትሉ እየ በለቶ
መሊሳ ኸኣ ብዙሕ ሓሰርን ድርቋን ንመሕደሪ ኸኣ ስፍራ አሎና በለቶ
እቲ ሰብኣይ ድማ ፍግም ኢሉ ንእግዚኣብሄር ሰገደ
በለ ኸኣ እቲ ምሕረቱን እምነቱን ካብ ጐይታይ ዘየቋረጸ እግዚኣብሄር ኣምላኽ ጐይታይ ኣብርሃም ይባረኽ
እግዚኣብሄር ንኣይ ከኣ ብመገዲ ቤት ኣሕዋት ጐይታይ መርሓኒ
እታ ጓል ከኣ ጐይያ እዚ ነገርዚ ኣብ ቤት ኣዲኣ ነገረት
ርብቃ ድማ ላባን ዝስሙ ሓው ነበራ
ላባን ከኣ ናብቲ ሰብኣይ ኣብ ግዳም ናብቲ ዓይኒ ማይ ጐየየ
ኰነ ኸኣ ነቲ ቀለቤትን ኣምባርን ኣብ ኢድ ሓብቱ ምስ ረኣየ ዘረባ ርብቃ ሓብቱ ድማ እቲ ሰብኣይ ከምዚ ኢሉ ተዛረበኒ ክትብል ምስ ሰምዔ ናብቲ ሰብኣይ መጸ እንሆ ኸኣ ምስተን ኣግማል ኣብ ጥቓ ዔላ ደው ኢሉ ነበረ
ኣታ ናይ እግዚኣብሄር ብሩኽ ንምንታይ ኣብ ግዳም ደው ትብል ቤት ኣዳልየልካ አሎኹ ነግማልካ ኸኣ ሰፈር እቶ በሎ
ሽዑ እቲ ሰብኣይ ናብ ቤት ኣተወ
ንሱ ድማ ነተን ኣግማል ኣራገፈን ሓሰርን ድርቋን ከኣ ሀበን ንምሕጻብ ኣእጋሩን ኣእጋር እቶም ምስኡ ዝነበሩ ሰባትን ማይ ሀቦም
መብልዕ ድማ ኣብ ቅድሚኡ ተቐረበ ንሱ ግና ጕዳየይ ከይነገርኩስ ኣይበልዕን በለ
ንሱ ኸኣ ተዛረብ በለ
ንሱ ድማ በለ ኣነ ግዙእ ኣብርሃም እየ
እግዚኣብሄር ንጐይታይ ኣብዚሑ ባረኾን ኣዕበዮን ኣባጊዕን ኣሓን ብሩርን ወርቅን ገላዉን ኣግራድን ኣግማልን ኣእዱግን ከኣ ሂብዎ አሎ
ሳራ ሰበይቲ ጐይታይ ድማ ምስ ኣረገት ንጐይታይ ወዲ ወለደትሉ ንእኡ ኸኣ ዘለዎ ዅሉ ሂብዎ አሎ
ጐይታይ ድማ ኸምዚ ኢሉ ኣምሓለኒ ካብ ኣዋልድ እዞም ኣነ ኣብ ም ድሮም ዝነብር ዘሎኹ ከነኣናውያን ንወደይ ሰበይቲ ኣይተም ጽኣሉ
ናብ ቤት ኣቦይን ናብ ዓሌተይን ኬድካ ደኣ ንወደይ ሰበይቲ ኣምጽኣሉ
ሽዑ ኸኣ እነ ንጐይታይ ምናልባሽ እታ ሰበይቲ እንተ ዘይሰዓበትኒኸ በልክዎ
ንሱ ድማ በለኒ እቲ ኣነ ኣብ ቅድሚኡ ዝማላለስ እግዚኣብሄር መልኣኹ ምሳኻ ሰዲዱ መገድኻ ኬቕንዓልካ እዩ እሞ ንወደይ ካብ ዓሌተይን ካብ ቤት ኣቦይን ሰበይቲ ኸተምጽኣሉ ኢኻ
ናብ ዓሌተይ ምስ መጻእካ ድማ ካብቲ ማሕላይ ክትነጽህ ኢኻ እንተ ዘይሀቡኻ ሽዑ ኻብቲ ማሕላይ ንጹህ ትኸውን ኢኻ
ሎሚ ኸኣ ናብዛ ዓይኒ ማይ መጺኤ በልኩ ኣታ እግዚኣብሄር ኣምላኽ ጐይታይ ኣብርሃም እዛ ኣነ ዝኸዳ ዘሎኹ መገዲ ተቕንዓለይ እንተ ዄንካስ እንሆ ኣነ ኣብ ጥቓ እዛ ዓይኒ ማይ ደው ኢለ አሎኹ ማይ ክትቀድሕ እትወጽእ ጓል ኣነ ኸኣ ካብ ዕትሮኺ ዀታ ሒደት ማይ ኣስትይኒ ዝብላ ንሳ ድማ ስተ ነግማልካውን ክቐድሓለን እየ እትብለኒ ንሳ እታ እግዚኣብሄር ንወዲ ጐይታይ ዝመደባ ሰበይቲ ትኹን
ኣነ ብልበይ ምዝራብ ከይወዳእኩ እንሆ ርብቃ ዕትሮኣ ኣብ መንኩባ ጾይራ ወጸት ናብ ዓይኒ ማይ ወሪዳ ድማ ቀድሔት
ኣነ ኸኣ ኣስትይኒ ዀታ በልክዋ
ቀልጢፋ ድማ ዕትሮኣ ኻብ መንኩባ ኣውሪዳ ስተ ነግማልካውን ከስትየን እየ በለት
ኣነ ሰቴኹ ነተን ኣግማል ድማ ኣስተየተን
ኣነ ኸኣ ኣቲ ጓል መን ኢኺ ኢለ ሐተትክዋ
ንሳ ኸኣ ጓል ቤቱኤል ወዲ ናሆር ሚልካ ዝወለደትሉ እየ በለት
ሽዑ ኣነ ቐለቤት ኣብ ኣፍንጫኣ ኣምባር ደኣ ኣብ ኣእዳዋ ገበርኩላ
ፍግም ኢለ ድማ ንእግዚኣብሄር ሰገድኩሉ ጓል ሓው ጐይታይ ንወዱ ኽወስድ ቅንዕቲ መገዲ ዝመርሓኒ ኣምላኽ ጐይታይ ኣብርሃም ኣመስገንኩ
ሕጂ ኸኣ ንጐይታይ ሞገስን እምነትን ትገብሩሉ እንተ ዄንኩም ንገሩኒ
እንተዘይኰነ ድማ ንየማን ወይስ ንጸጋም ክምለስ ንገሩኒ
ሽዑ ላባንን ቤቱኤልን እዚ ነገር እዚ ኻብ እግዚኣብሄር ዝወጸ እዩ ክፉእ ሓደው ጽቡቕ ክንዛረበካ ኣይንኽእልን
እንሃ ርብቃ ኣብ ቅድሜኻ ኣላ ውሰዳ እሞ ኺድ
ከምቲ እግዚኣብሄር ዝበሎ ድማ ሰበይቲ ወዲ ጐይታኻ ትኹን ኢሎም መለሱሉ
ኰነ ኸኣ እቲ ግዙእ ኣብርሃም ዘረባኦም ምስ ሰምዔ ኣብ ምድሪ ተደፊኡ ሰገደ
ድሕርዚ እቲ ግዙእ ኣቓሑ ብሩርን ኣቓሑ ወርቅን ክዳውንትን ኣውጺኡ ንርብቃ ሀባ
ንሓዋን ነዲኣን ድማ ክቡር ነገር ሀቦም
ንሱን እቶም ምስኡ ዝነበሩ ሰባትን ከኣ በሊዖም ሰትዮም ኣብኡ ሓደሩ
ንጽብሒቱ ምስ ተንስኡ ኸኣ ናብ ጐይታይ ክምለስ ኣፋንዉኒ በለ
ሓዋን ኣዲኣን ድማ እዛ ጓል ገለ ዓሰርተ መዓልቲ ምሳና ትቐኒ ድሕሪኡ ትኺድ በልዎ
ንሱ ኸኣ ኣይተደናጕዩኒ እግዚኣብሄር መገደይ ኣቕኒዑለይ እዩ ናብ ጐይታይ ክኸይድ ስደዱኒ በሎም
ነታ ጓል ጸዊዕና ኻብ ኣፋ ኽንሐትት ከኣ በሉ
ንርብቃ ጸዊዕም ድማ ም ስ እዚ ሰብኣይዚዶ ትኸዲ በልዋ
ንሳ ድማ እኸይድ በለት
ሽዑ ንርብቃ ሓብቶምን ንመጕዚታን ነቲ ግዙእ ኣብርሃምን ንሰቡን ይኺዱ ሓደግዎም
ንሳቶም ንርብቃ ኣቲ ሓብትና ኣሻሕ ኣእላፋት ኩኒ ዘርእኺ ድማ ደገ ጸላእቱ ይውረስ ኢሎም መረቕዋ
ርብቃ ኸኣ ምስ ኣግራዳ ኣብ ኣግማል ተወጢሔን ነቲ ሰብኣይ ሰዓባኦ
እቲ ግዙእ ድማ ንርብቃ ወሰዳ እሞ ኸደ
ይስሃቅ ከኣ ኣብ ምድሪ ደቡብ ተቐሚጡ ነበረ እሞ ካብታ መገዲ ብኤርሓላይሮይ ይመጽእ ነበረ
ይስሃቅ ድማ ኣጋ ምሸት ኣብ መሮር ኰይኑ ብሓሳቡ ኼስተንትን ወጺኡ ነበረ
ኣዒንቱ ኸኣ ቋሕ ኣበለ እንሆ ኣግማል ኪመጻ ረኣየ
ርብቃ ድማ ኣዒንታ ቛሕ ኣቢላ ንይስሃቅ ምስ ረኣየቶ ቀልጢፋ ኻብ ገመል ወረደት
ነቲ ግዙእ ድማ እቲ ኣብ መሮር ኪቕበለና ዚመጽእ ዘሎ እንታዋይ ሰብኣይ እዩ በለቶ
እቲ ግዙእ ከኣ ንሱ ጐይታይ እዩ በለ
ሽዑ መጐልበቢኣ ወሲዳ ተጐልበበት
እቲ ግዙእ ድማ ዝገበሮ ዅሉ ነገር ንይስሃቅ ኣዘንተወሉ
ይስሃቅ ከኣ ናብ ድንኳን ኣዲኡ ሳራ ኣእተዋ
ንርብቃ ድማ ወሰዳ እሞ ሰበይቱ ዀነት ፈተዋውን
ይስሃቅ ከኣ ድሕሪ ሞት ኣዲኡ ተደበሰ
ኣብርሃም ድማ መሊሱ ቄጡራ ዝስማ ሰበይቲ ኣእተወ
ንሳ ኸኣ ንዚምራንን ዮቅሻንን ሜዳንን ሚድያንን ይሽባቅን ሹኣሕን ወለደትሉ
ዮቅሻን ድማ ንሸባን ዴዳንን ወለደ
ደቂ ዴዳን ከኣ ኣሹሪምን ለጡሺምን ለኡሚምን እዮም
ደቂ ሚድያን ድማ ኤፋን ኤፌርን ሓኖክን ኣቢዳዕን ኤልዳዕን እዮም
እዚኣቶም ኵሎም ደቂ ቄጡራ እዮም
ኣብርሃም ድማ ኵሉ ዘለዎ ንይስሃቅ ሀቦ
ነቶም ውሉድ ኣንስቲ ወሰኑ ንኣብርሃም ግና ኣብርሃም ህያባት ሂቡ ገና ብህይወቱ ኸሎ ካብ ወዱ ይስሃቅ ንሸነኽ ምብራቕ ኣቢሉ ናብ ምድሪ ምብራቕ ሰደዶም
ኣብርሃም ዝነበሮ ዘመን ዓመታት ህይወቱ ኸኣ እዚ እዩ ሚእትን ሰብዓን ሓሙሽተን ዓመት
ኣብርሃም ድማ ጽቡቕ እርግና ኣሪጉ ዕድመ ጸጊቡ ትንፋሱ ወጸት ሞተውን ናብ ህዝቡ ኸኣ ተኣከበ
ደቁ ይስሃቅን እስማኤልን ድማ ኣብታ ኣብ ግራት ኤፍሮን ወዲ ጾሓር ሔታዊ ኣብ መንጽር መምሬ ዘላ በዓቲ ማኽጴላ ቐበርዎ
ኣብታ ኣብርሃም ካብ ደቂ ሔት እተሻየጣ ግራት ኣብርሃምን ሰበይቱ ሳራን ኣብኣ ተቐብሩ
ኰነ ድማ ድሕሪ ሞት ኣብርሃም ንወዱ ይስሃቅ ኣምላኽ ባረኾ
ይስሃቅ ከኣ ኣብ ብኤርሓላይሮይ ይቕመጥ ነበረ
ውለዶ እስማኤል ወዲ ኣብርሃም ኣጋር እታ ግብጻዊት ግዝእቲ ሳራ ንኣብርሃም ዝወለደትሉ እዚ እዩ ስማት ደቂ እስማኤል በብስሞም ኣብ ወወለዶኦም እዚ እዩ በዅሪ ወዲ እስማኤል ነባዮት ድማ ቄዳርን ኣድብኤልን ሚብሳም ን ሚሽማዕን ዱማን ማሳን ሓዳርን ቴማን የጡር ናፊሽ ቄድማ ኸኣ
እዚኣቶም ደቂ እስማኤል እዮም እዚ ድማ እዩ ስሞም በብዓዶም በብሰፈሮም ዓሰርተው ክልተ መሳፍንቲ ነንህዝቦም
ዓመታት ህይወት እስማኤል ድማ ሚእትን ሰላሳን ሾብዓተን ዓመት ኰነ
ትንፋሱ ወጸት እሞ ሞተ ናብ ህዝቡ ኸኣ ተኣከበ
ካብ ሓዊላ ኽሳዕ እታ ኣብ መንጽር ግብጺ ዘሎ ሹር በታ ንኣሶር እተእቱ ሰፊሮም ነበሩ
ኣብ መንጽር ኵሎም ኣሕዋቱ ሰፈረ
ወለዶ ይስሃቅ ወዲ ኣብርሃም ድማ እዚ እዩ ኣብርሃም ንይስሃቅ ወለደ ይስሃቅ ድማ ንርብቃ ጓል ቤቱኤል እቲ ሶርያዊ በዓል ጳዳንኣራም ሓብቲ ላባን እቲ ሶርያዊ ንሰበይቱ ኼእትዋ ኸሎ ወዲ ኣርብዓ ዓመት ኰይኑ ነበረ
ይስሃቅ ድማ ሰበይቱ ርብቃ መኻን ነበረት እሞ ምእንትኣ ንእግዚኣብሄር ለመነ
እግዚኣብሄር ከኣ ተለመኖ ሰበይቱ ርብቃ ድማ ጠነሰት
እቶም ቈልዑ ኸኣ ኣብ ማሕጸና ይዳፋፍኡ ነበሩ
ሽዑ ንሳ ከምዚ ኻብ ኰነ ደኣ ንምንታይ እነብር አሎኹ በለት
ንእግዚኣብሄር ክትሓትት ድማ ኸደት
እግዚኣብሄር ከኣ በላ ኣብ ማሕጸንኪ ኽልተ ህዝቢ አለዉ ካብ ከርስኺውን ክልተ ህዝቢ ኺፋላለዩ እዮም
እቲ ሓደ ህዝቢ ኻብቲ ኻልኣይ ህዝቢ ኺብርትዕ እዩ
እቲ ዓብዪ ነቲ ንእሽቶ ኺግዛእ እዩ
ክትወልድ ኣዋርሓ ምስ በጽሔ ድማ እንሆ ኣብ ማሕጸና ማንታ ነበሩ
እቲ ቕድም ዝወጸ ቐይሕ ኵለንትናኡ ኸኣ ጸጕሪ ማቕ ዚመስል ነበረ
ስሙ ኸኣ ኤሳው ኣውጽኡሉ
ድሕርዚ ድማ ሓዉ ወጸ ኢዱ ኸኣ ኵርዅረ ኤሳው ሒዛ ነበረት ስሙ ድማ ያእቆብ ተባህለ
ንሳ ኽትወልዶም ከላ ኸኣ ይስሃቅ ወዲ ስሳ ዓመት ኰይኑ ነበረ
እቶም ቈልዑ ድማ ዐበዩ
ኤሳው ሃድን ዚፈልጥ ሰብኣይ መሮር ኰነ
ያእቆብ ከኣ ኣብ ድንኳን ዚነብር ህዱእ ሰብኣይ ኰነ
ይስሃቅ ስጋ ሃድን መቂርዎ ነበረ እሞ ንኤሳው ይፈቱ ነበረ
ርብቃ ግና ንያእቆብ ትፈቱ ነበረት
ያእቆብ ጸብሒ ኺሰርሕ ከሎ ኤሳው ደኺሙ ኻብ መሮር አተወ
ሽዑ ኤሳው ንያእቆብ ደኺመ እየ እሞ በጃኻ ካብዚ ቐይሕ ጸብሒ ኣብልዓኒ በሎ
ስለዚ ስሙ ኤዶም ተባህለ
ያእቆብ ከኣ ሎሚ ብዅርናኻ ሽጠለይ በሎ
ኤሳው ድማ እንሆ ኣነ ኽመውት ኢለ አሎኹ እዛ ብዅርናኸ ንምንታይ እያ በለ
ያእቆብ ከኣ ሎሚ ምሓለለይ በለ እሞ መሐለሉ ብዅርናኡውን ንያቆብ ሸጠሉ
ያእቆብ ድማ ንኤሳው እንጌራን ጸብሒ ብርስንን ገይሩ ሀቦ
ንሱ ድማ በሊዑን ሰትዩን ተንስኤ ከደውን
ኤሳው ንብዅርናኡ ኸምዚ ገይሩ ነዐቓ
ብጀካ እቲ ቐዳማይ ብዘበን ኣብርሃም ዝዀነ ጥሜት ኣብታ ሃገር ካልእ ጥሜት ድማ ዀነ
ይስሃቅ ከኣ ናብ ኣቢሜለክ ንጉስ ፍልስጥኤማውያን ናብ ጌራር ከደ
እግዚኣብሄር ድማ ተራእዮ በሎውን ናብ ግብጺ ኣይትውረድ ኣብታ ኣነ ዝብለካ ምድሪ ደኣ ተቐመጥ
እዛ ዅላ ሃገር ንኣኻን ንዘርእኻን ክህበካ እየ እሞ ኣብዛ ምድሪ እዚኣ ስደተኛ ዄንካ ተቐመጥ
ኣነ ኸኣ ምሳኻ ክኸውንን ክባርኸካን እየ
እቲ ነቦኻ ኣብርሃም ዝመሐልኩሉ ማሕላ ድማ ከቝሞ እየ
ኣብርሃም ቃለይ ስለ ዝሰምዔ እቲ ሐልዎ ኢለ ዝአዘዝክዎ ትእዛዛተይን ስርዓታተይን ሕጋጋተይን ድማ ስለ ዝሐለወ ንዘርእኻ ከም ከዋኽብቲ ሰማይ ከብዝሖ እየ ህዝብታት ኵላ ምድሪ ድማ ብዘርእኻ ኺባረኹ እዮም
ይስሃቅ ከኣ ኣብ ጌራር ተቕመጠ
ሰብ እታ ቦታ ድማ ብዛዕባ ሰበይቱ ሐተትዎ
ንሳ ሓብተይ እያ በለ
ትርኢታ ጽቡቕ ነበረ እሞ ደቂ እዛ ቦታ እዚኣ ብዛዕባ ርብቃ ኸይቀትሉኒ ኢሉ ሰበይተይ እያ ምባል ፈርሄ
ኰነ ኸኣ ሓያሎ ወርሓት ኣብኡ ም ስ ተቐመጠ ኣቢሜለክ ንጉስ ፍልስጥኤማያን ብመስኰት ኪጥምት ከሎ እንሆ ድማ ይስሃቅ ምስ ሰበይቱ ርብቃ ኪስሐቕ ረአዮ
ኣቢሜለክ ከኣ ንይስሃቅ ጸዊዑ እንሆ ርግጽ ሰበይትኻ እያ ከመይ ደኣ ንሳ ሓብተይ እያ ዝበልካኒ በሎ
ይስሃቅ ከኣ ብዛዕባኣ ኸይመውት ኢለ በሎ
ኣቢሜለክ ድማ እዚ ዝገበርካና እንታይ እዩ ሓደ ኻብ ህዝቢ ም ስ ሰበይትኻ ኺድቅስ ቀሪቡ ነይሩ እዩ እሞ በደል መምጻእካልና ኔርካ በለ
ኣቢሜለክ ከኣ ንዅሉ ህዝቢ ነዚ ሰብኣይዚ ወይ ንሰበይቱ ዝተንከየ ሞት ኪመውት እዩ ኢሉ አዘዘ
ይስሃቅ ድማ ኣብታ ምድሪ እቲኣ ዘርኤ በታ ዓመት እቲኣ ኸኣ ሚእቲ ኻዕበት ረኸበ
እግዚኣብሄር ድማ ባረኾ
እቲ ሰብኣይ እቲ ኸኣ ዐበየ ኣዝዩ ኽሳዕ ዚዐዝዝ ድማ እናወሰኸ ኸደ
ጥሪት ኣባጊዕን ጥሪት ኣሓን ብዙሓት ግዙኣትን ነበርዎ
ፍልስጥኤማውያን ድማ ቀንኡሉ
ሽዑ ፍልስጥኤማያን ነቲ ግዙኣት ኣቦኡ ብዘበን ኣቦኡ እብርሃም ዝዀዐትዎ ዅሉ ዔላታት ደበይዎ ሓመድ ከኣ መልእዎ
ኣቢሜለክ ድማ ንይስሃቅ ካባና ኣዚኻ ሐይልካ ኢኻ ኣሞ ካባና ኺድ በሎ
ይስሃቅ ከኣ ካብኡ ኸይዱ ኣብ ለሰ ጌራር ሰፈረ ኣብኡ ኸኣ ተቐመጠ
ነቲ ብዘበን ኣቦኡ ኣብርሃም ዝዀዐትዎ ዔላታት ማይ ድማ ፍልስጥኤማውያን ድሕሪ ሞት ኣብርሃም ዝደበይዎ ይስሃቅ መሊሱ ዀዐቶ ስሙ ድማ በቲ ኣቦኡ ዘውጽኣሉ ስም ሰመዮ
ግዙኣት ይስሃቅ ድማ ኣብቲ ለሰ ዀዐቱ ኣብኡ ኸኣ ፈልፋሊ ዔላ ማይ ረኸቡ
ጓሶት ጌራር ከኣ ምስ ጓሶት ይስሃቅ እዚ ማይና እዩ ኢሎም ተበአሱ
ምስኡ ስለ እተበአሱ ድማ ስም እቲ ዔላ ዔሰቅ ኣውጽኣሉ
ካልእ ዔላ ኸኣ ኰዐቱ ብዛዕባኡውን ተበአሱ እሞ ስሙ ሲጥና ኣውጽኣሉ
ካብኡ ድማ ገዐዘ ካልእ ዔላውን ኰዐተ ብዛዕባኡ ግና ኣይተበአሱን ሕጅስ እግዚኣብሄር ኣርሒቡልና እዩ እሞ ኣብዚ ሃገር ክንፋረ ኢና ኢሉ ኸኣ ስሙ ረሓቦት ኣውጽኣሉ
ካብኡ ኸኣ ንብኤርሸባዕ ደየበ
በታ ለይቲ እቲኣ ድማ እግዚኣብሄር ተራእዮ ኣነ ኣምላኽ ኣቦኻ ኣብርሃም እየ ኣነ ም ሳኻ እየ እሞ ኣይትፍራህ ም እንቲ ኣብርሃም ባርያይ ኢለ ድማ ክባርኸካ ንዘርእኻውን ከብዝሖ እየ በሎ
ኣብኡ መሰውኢ ሰሪሑ ኸኣ ብስም እግዚኣብሄር ተማህለለ ኣብኡውን ድንኳኑ ተኸለ
ግዙኣት ይስሃቅ ድማ ኣብኡ ዔላ ዀዓቱ
ኣቢሜለክ ድማ ምስ ኣሑዛት ፈታዊኡን ፊኮል ሓለቓ ሰራዊቱን ካብ ጌራር ናብኡ ኸደ
ይስሃቅ ከኣ ጸሊእኩምንስ ካባኻትኩም ከኣ ሰጕጕኩምኒ ንምንታይ ደኣ መጻእኩምኒ በሎም
ንሳቶም ድማ በሉ እግዚኣብሄር ምሳኻ ኸም ዘሎ ኣርጊጽና ርኢና ኢና እሞ ከምቲ ንሕና ዘይተንኬናካ ጽቡቕ ጥራይ ከም ዝገበርናልካ ብሰላም ድማ ኣፋኖናካ ንስኻ ድማ ንኣና ኽፉእ ከይትገብረና ንሕናን ንስኻን ንሓድሕድና ንማሓሐል ም ሳኻ ኸኣ ኪዳን ንእቶ በልና
ሕጂ ንስኻ ናይ እግዚኣብሄር ብሩኽ ኢኻ
ንሱ ኸኣ ም ሳሕ ገበረሎም እሞ በልዑን ሰተዩን
ንጽብሒቱ ንግሆ ተንሲኦም ድማ ንሓድሕዶም ተማሓሐሉ ይስሃቅ ከኣ ኣፋነዎም ካብኦም ድማ ብሰላም ከዱ
ኰነ ኸኣ በታ መዓልቲ እቲኣ ግዙኣት ይስሃቅ መጺኦም ብዛዕባ እቲ ዝዀዐትዎ ዔላ ማይ ረኺብናሉ ኢሎም ነገርዎ
ንሱ ድማ ንእኡ ሺብዓ ኢሉ ኣውጽኣሉ
ስለዚ ስም እታ ኸተማ ኽሳዕ ሎሚ ብኤርሸባዕ እዩ
ኤሳው ወዲ ኣርብዓ ዓመት ምስ ኰነ ድማ ንይሁዲት ጓል ብኤሪ ሔታውን ንበስማት ጓል ኤሎን ሔታን ኣንስቲ ኣእተወ
እዚኣተን ከኣ ንይስሃቅን ንርብቃን ጓሂ ልቢ ዀናኦም
ኰነ ድማ ይስሃቅ ኣሪጉ ኣዒንቱ ጽልግልግ ኢለን ምርኣይ ምስ ሰኣና ንኤሳው ነቲ ዓብዪ ወዱ ጸዊዑ ኣታ ወደይ በሎ
ንሱ ኸኣ እኔኹ በሎ
ሽዑ ንሱ እንሆ ሕጂ ኣሪገ እየ መዓልቲ ሞተይ ድማ ኣይፈልጥን እየ
ሕጂ በጃኻ መሳርያኻ ጕልድባኻን ቀስትኻን ውሰድ እሞ ንመሮር ወፊርካ ሀዲንካ ኣምጽኣለይ ከይሞትኩ ነፍሰይ ምእንቲ ክትምርቐካስ ኣነ ዝፈትዎ ጥዑም ብልዒ ኽበልዕ ሰሪሕካ ኣም ጽኣለይ በለ
ርብቃ ኸኣ ይስሃቅ ንወዱ ኤሳው ኪዛረቦ ኸሎ ሰም ዔት
ኤሳው ድማ ሀዲኑ ኼምጽእ ናብ መሮር ወፈረ
ርብቃ ኸኣ ንወዳ ያእቆብ ከምዚ ኢላ ተዛረበቶ እንሆ ኣቦኻ ንሓውካ ኤሳው በሊዔ ቕድሚ ሞተይ ኣብ ቅድሚ እግዚኣብሄር ክምርቐካስ ሀዲንካ ጥዑም ብልዒ ጌርካ ኣምጽኣለይ ኢሉ ኺዛረቦ ሰሚዔዮ አሎኹ
ሕጂ ድማ ወደየ ከምቲ ኣነ ዝእዝዘካ ቓለይ ስማዕ
ናብተን መጓሰ ኼድካ ካብኡ ኽልተ ጽቡቓት መሓስእ ኣምጽኣለይ
ኣነ ኸኣ ንኣታተን ከምቲ ኣቦኻ ዚፈትዎ ጥዑም ብልዒ ገይረ ኽሰርሓሉ
ንሱ ድማ በሊዑ ቅድሚ ሞቱ ምእንቲ ኺምርቐካስ ነቦኻ ኸተእትወሉ
ያእቆብ ከኣ ነዲኡ ርብቃ እንሆ ሓወይ ኤሳው ጸጓር ሰብኣይ እዩ ኣነ ግና ልሙጽ ሰብኣይ እየ
ምናልባሽ ኣቦይ እንተኣረምሰሰንስ ኣብ ቅድሚኡ ኸም ጠባሪ ኸይከውን ኣብ ልዕለይ ከኣ መርገም ኤምጽእ እምበር ምርቓስ ኣይኰነን በለ
ኣዲኡ ድማ ወደይ መርገምካስ ኣባይ ይብጻሕ ቃለይ ግዳ ስማዕ ኬድካ ኣምጽኣለይ በለቶ
ከይዱ ድማ ወሰደን ነዲኡውን ኣምጽኣላ ኣዲኡ ኸኣ ኣቦኡ ዚፈትዎ ጥዑም ብልዒ ኣዳለወት
ርብቃ ድማ እቲ ምሳኣ ኣብ ቤት ዝነበረ ጽቡቕ ክዳውንቲ ኤሳው እቲ ዓብዪ ወዳ ወሲዳ ያእቆብ ነቲ ንእሽቶ ወዳ ከደነቶ
ኣብ ኣእዳዉን እብቲ ልሙጽ ክሳዱን ድማ ቘርበት እተን መሓስእ ጠምጠመትሉ
እቲ ጥዑም ብልዕን እቲ ዝሰንከተቶ እንጌራን ገይራ ንወዳ ያእቆብ ኣብ ኢዱ ሀበቶ
ንሱ ኸኣ ናብ ኣቦኡ ኣትዩ ኣቦየ በሎ
ንሱ ድማ እኔኹ ወደይ መን ኢኻ ንስኻ በለ
ያእቆብ ከኣ ነቦኡ ኣነ ኤሳው በዅርኻ እየ
ከምቲ ዝበልካኒ ገይረ ኣሎኹ እሞ ነፍስኻ ምእንቲ ኽትምርቐንስ ተንሲእካ ዀታ ኾፍ በል ካብዚ ሃድነይ ድማ ብላዕ በሎ
ይስሃቅ ከኣ ንወዱ ከመይ ኢልካ ኽንድዚ ብቕልጡፍ ረኸብካ ወደይ በሎ
ንሱ ድማ እግዚኣብሄር ኣምላኽካ ኣብ ቅድመይ ኣጋባጊቡለይ በለ
ይስሃቅ ከኣ ንያቆብ ወደይ ብሓቂ ንስኻ ወደይ ኤሳው እንተ ዄንካ ወይ እንተ ዘይኴንካ ኸረምስሰካስ ቅረብ በሎ
ያእቆብ ድማ ናብ ኣቦኡ ይስሃቅ ቀረበ
ኣረምሲሱ ኸኣ ድምጽስ ድምጺ ያእቆብ እዩ እእዳው ግና ኣእዳው ኤሳው በለ
ንሱ ድማ ኣእዳው ኸም ኣእዳው ኤሳው ሓዉ ጸጓራት ነበራ እሞ ኣየለለዮን መረቖ ኸኣ
ብሓቂዶ ንስኻ ወደይ ኤሳው ኢኻ ድማ በሎ
ንሱ ኸኣ ኣነ እየ በለ
ነፍሰይ ምእንቲ ኽትምርቐካስ ካብቲ ሃድን ወደይ ክበልዕ ኣቕርበለይ ድማ በለ
ኣቕረበሉ በልዔ ድማ ወይኒ ውን ሀቦ እሞ ሰተየ
ኣቦኡ ይስሃቅ ድማ ወደይ ቀሪብካባ ስዐመኒ በሎ
ቀሪቡ ሰዐሞ ጨና ኽዳኑ ኣጨንዩ ኸኣ ከምዚ ኢሉ መረቖ እንሆ መኣዛ ወደይ ከም መኣዛ እታ እግዚኣብሄር ዝባረኻ ግራት እዩ
ኣምላኽ ከኣ ካብ ኣውሊ ሰማይን ካብ ስብሒ ም ድርን ብዙሕ ስርናይን ወይንን ይሀብካ
ህዝብታት ይገዝኡኻ ህዝብታት ድማ ይስገዱልካ ጐይታ ኣሕዋትካ ኹን ደቂ እኖኻ ድማ ይስገዱልካ
ዚረግመካ ርጉም ዚምርቐካ ድማ ምሩቕ ይኹን
ኰነ ኸኣ ይስሃቅ ንያእቆብ ምርቓኡ ምስ ወድኤ ያእቆብ ድማ ካብ ቅድሚ ኣቦኡ ይስሃቅ ብኡብኡ ውጽእ ምስ በለ ኤሳው ሓዉ ኸኣ ካብ ሃድን ኣተወ
ንሱውን ጥዑም ብልዒ ኣዳልዩ ናብ ኣቦኡ ኣምጽኦ ነቦኡ ድማ ኣቦየ ነፍስኻ ምእንቲ ኽትምርቐንስ ተንስእ እሞ ካብቲ ሃድን ወድኻ ብላዕ በሎ
ኣቦኡ ይስሃቅ ከኣ ንስኻ መን ኢኻ በሎ
ንሱ ድማ ኣነ ኤሳው ቦዅሪ ወድኻ እየ በለ
ሽዑ ይስሃቅ ኣዝዩ ብርቱዕ ስም ባድ ሰም በደ እሞ እቲ ሀዲኑስ ህዱን ዘምጽኣለይ ኣነ ኸኣ ገና ንስኻ ኸይመጻእካ ካብ ኵሉ በሊዔ ዝመረቕክዎ ደኣ መን እዩ ምሩቕ ድማ ኪኸውን እዩ በለ
ኤሳው ዘረባ ኣቦኡ ምስ ሰምዔ ኣዝዩ ዓው ኢሉ መሪር ገዓር ገዐረ ነቦኡ ኸኣ ኣቦየ ንኣይ ድማ መርቐኒ በሎ
ንሱ ድማ ንምርቓኻስ ሓውካ ብተንኰል መጺኡ ወሲድዎ በለ
ኤሳው ከኣ ክልተ ሳዕ ጠቢሩኒ ብዅርናይ ወሰደ ሕጂ ኸኣ እንሆ ምርቓይ ወሰደ
ስሙዶ ግዳ ያእቆብ ኣይኰነን ንኣይከ ምርቓዶ ኣየትረፍካለይን ኢኻ ድማ በሎ
ይስሃቅ ከኣ መሊሱ ንኤሳው እንሆ ጐይታኻ ገበርክዎ ኵሎም ኣሕዋቱ ኸኣ ግዙኣቱ ኪዀኑ ሀብክዎ ብስርናይን ወይንን ከኣ አጸጎኽዎ ሕጂ እሞ ወደይ ንኣኻ እንታይ ክገብረልካ እየ በሎ
ኤሳው ድማ ነቦኡ ኣቦየ ሓንቲ ምርቓ ጥራይዶ ዀይና ዘላትካ ኣቦየ ንኣይ ድማ መርቐኒ ደኣ በሎ
ኤሳው ከኣ ዓው ኢሉ በኸየ
ይስሃቅ ኣቦኡ ድማ መሊሱ በሎ እንሆ ንብረትካ ብስብሒ ም ድርን ብናይ ላዕሊ ኣውሊ ሰማይን ኪኸውን እዩ
ብሴፍካ ኽትምገብ ንሓውካ ድማ ኽትግዛኣ ኢኻ
ኪኸውን ከኣ እዩ ኰለል ምስ በልካ ኣርዑቱ ኻብ ክሳድካ ኽትሰብር ኢኻ
ኤሳው ድማ ብዛዕባቲ ኣቦኡ ዝሀቦ ምርቓ ንያእቆብ ጸልኦ
ኤሳው ከኣ ብልቡ ነቦይ እንሐዝነሉ ቕንያት ቀሪቡ እዩ እሞ ሽዑ ንያእቆብ ሓወይ ክቐትሎ እየ በለ
ንርብቃ ድማ ዘረባ ኤሳው ዓብዪ ወዳ ነገርዋ
ነቲ ንእሽቶ ወዳ ያእቆብ ከኣ ልኢኻ ጸዊዓ እንሆ ኤሳው ሓውካ ብኣኻ ኺድበስ ኢሉ ኪቐትለካ ይደሊ ኣሎ
ሕጂ ኸኣ ወደይ ቃለይ ስማዕ ተንስእ እሞ ናብ ሓወይ ላባን ናብ ካራን ህደም
ነድሪ ሓውካ ኽሳዕ ዚምለስ ኵራ ሓውካ ኻባኻ ተመሊሱ እቲ ዝገበርካዮ ድማ ክሳዕ ዚርስዖ ገለ መዓልትታት ምስኡ ተቐመጥ
ሽዑ ልኢኸ ኻብኡ ኸምጽኣካ እየ
ስለምንታይ ንኽልቴኹም ብሓንቲ መዓልቲ ዝስእነኩም በለቶ
ርብቃ ኸኣ ንይስሃቅ ብምኽንያት ኣዋልድ ሔት ህይወተይ ደኸመት
ያእቆብ ድማ ካብ ኣዋልድ ሔት ካብ ኣዋልድ እዛ ሃገር እዚኣ ከምዚኣተን ዘመሰለት ሰበይቲ ዜእቱ እንተ ዀይኑኸ ስለምንታይ ኣነ ብህይወት እነብር በለቶ
ሽዑ ይስሃቅ ንያእቆብ ጸዊዑ መረቖ ከምዚ ኢሉ ድማ አዘዞ ካብ ኣዋልድ ከነኣን ሰበይቲ ኣይተእቱ ተንሲእካ ናብ ጳዳንኣራም ናብ እንዳ ኣቦሓጎኻ ቤቱኤል ኪድ እሞ ካብኡ ኸኣ ካብ ኣዋልድ ኣኮኻ ላባን ሰበይቲ ኣእቱ
እቲ ዅሉ ዚኽእል ኣምላኽ ድማ ይባርኽካን የፍሪኻን የብዝሕካን ጭፍራ ህዝብታትውን ኩን
እዛ ተሰዲድካላ ዘሎኻ እግዚኣብሄር ከኣ ንኣብርሃም ዚህቦ ምድሪ ምእንቲ ኽትወርሳ ንኣኻን ምሳኻ ድማ ንዘርእኻን በረኸት ኣብርሃም ይሀብካ
ይስሃቅ ከኣ ንያእቆብ ሰደዶ
ንሱ ድማ ናብ ጳዳንኣራም ናብ ላባን ወዲ ቤቱኤል እቲ ሶርያዊ ሓዉ ርብቃ ኣደ ያእቆብን ኤሳውን ከደ
ኤሳው ከኣ ይስሃቅ ንያእቆብ ከም ዝመረቖ እሞ ካብኡ ሰበይቲ ኼእቱ ድማ ናብ ጳዳንኣራም ከም ዝሰደዶ ኪምርቖ ኸሎ ኸኣ ካብ ኣዋልድ ከነኣን ሰበይቲ ኣይተእቱ ኢሉ ኸም ዝአዘዞ ያእቆብ ድማ ነቦኡን ነዲኡን ሰሚዑ ናብ ጳዳንኣራም ከም ዝኸደ ምስ ረአየ ኤሳው ከኣ ኣዋልድ ከነኣን ነቦኡ ይስሃቅ ኣብ ቅድሚ ዓይኑ ኸም ዘጕሀያኦ ረአየ
ሽዑ ኤሳው ናብ እስማኤል ከይዱ ኣብ ልዕሊ እተን ኣንስቱ ንማሓላት ጓል እስማኤል ወዲ ኣብርሃም ሓብቲ ነባዮት ሰበይቲ ኣእተወ
ያእቆብ ከኣ ካብ ብኤርሸባዕ ወጺኡ ናብ ካራን ኣቢሉ ኸደ
ጸሓይ ዐሪባ ነበረት እሞ ኣብ ሓንቲ ቦታ ምስ በጽሔ ኣብኣ ሐደረ
ካብ ኣእማን እታ ቦታ ወሲዱ ድማ ተተርኢስዋ ኣብታ ቦታ ደቀሰ
ሐለመ ኸኣ እሞ እንሆ መሳልል ኣብ ምድሪ ደው ኢሉ ርእሱ ድማ ሰማይ ጠንቍሩ እንሆ ኸኣ መላእኽቲ ኣምላኽ ይድይቡሉን ይወርዱሉን ነበሩ
እንሆ ድማ እግዚኣብሄር ኣብ ልዕሊኡ ደው ኢሉ በሎ ኣነ እግዚኣብሄር ኣምላኽ ኣቦኻ ኣብርሃምን ኣምላኽ ይስሃቅን እየ
እዛ ንስኻ ኣብ ልዕሊኣ ደቂስካላ ዘሎኻ ምድሪ ንኣኻን ንዘርእኻን ክህባ እየ
ዘርእኻ ድማ ከም ሓመድ ምድሪ ኪኸውን እዩ ንምዕራብን ንም ብራቕን ንሰሜንን ንደቡብን ክትሰፍሕ ኢኻ
ኵሎም ዓሌታት ም ድሪ ኸኣ ብኣኻን ዘርእኻን ኪባረኹ እዮም
እንሆ ኸኣ ኣነ ምሳኻ እየ እቲ ዝበልኩኻ ኽሳዕ ዝገብሮ ኣይሐድገካን እየ እሞ ኣብ እትኸዶ ዅሉ ኽሕልወካ እየ ናብዛ ምድሪ እዚኣ ድማ ክመልሰካ እየ
ያእቆብ ከኣ ካብ ድቃሱ ተባራበረ እሞ ኣነ ደኣ ኣይፈለጥኩን ነይረ እምበር ብሓቂ እግዚኣብሄር ኣብዛ ቦታ እዚኣ አሎ በለ
ፈሪሁ ድማ እዛ ቦታ እዚኣ ኽንደይ ተፍርህ እያ
እዚኣ ቤት ኣምላኽ እያ እምበር ካልእ ኣይኰነትን እዚኣ ኸኣ ደገ ሰማይ እያ በለ
ያእቆብ ድማ ንጽብሒቱ ኣንጊሁ ተንስኤ ነቲ ኣብኣ ተተርኢስዎ ዝነበረ እምኒ ወሲዱ ሓወልቲ ኪኸውን ኣቘሞ ኣብ ርእሱ ኸኣ ዘይቲ ኸዐወሉ
ስም እታ ቦታ እቲኣ ኸኣ ቤትኤል ኣውጽኣላ ቀደም ግና ስም እታ ኸተማ ሉዝ ይብሀል ነበረ
ያእቆብ ድማ ከምዚ ኢሉ መብጽዓ ተማባጽዔ እግዚኣብሄር ምሳይ እንተ ዀነ ኣብዛ ዝኸዳ ዘሎኹ መገደይ ከኣ እንተ ሐለወኒ ዝበልዖ እንጌራን ዝኽደኖ ኽዳንን ድማ እንተ ሀበኒ ናብ ቤት ኣቦይውን ብደሓን እንተ ተመለስኩ ሽዑ እግዚኣብሄር ኣምላኸይ ይኸውን
እዚ ሓወልቲ ገይረ ኣቝመዮ ዘሎኹ እምኒ ኸኣ ቤት ኣምላኽ ኪኸውን እዩ
ካብ እትህበኒ ዘበለ ዅሉ ድማ ዕሽር ክህበካ እየ
ያእቆብ ድማ ንመገሻኡ ተልዒሉ ናብ ሃገር ደቂ ምብራቕ ከደ
ጠመተ እሞ እንሆ ኸኣ ዔላ ኣብ መሮር ነበረ ኣብቲ ዔላ ድማ መጓሴታት የስትዩ ነበሩ እሞ እንሆ ኣብኡ ሰለስተ መጓሰ ኣባጊዕ ደቂሰን ነበራ
ኣብ ኣፍ እቲ ዔላ ዝነበረ እምኒ ኸኣ ዓብዪ ነበረ
ንዅለን መጓሴታት ድማ ናብኡ ይእክብወን ነበሩ
ነቲ እምኒ ኻብ ኣፍ እቲ ዔላ ገምጢሎም ከኣ ነተን ኣባጊዕ የስትይወን ነበሩ ነቲ እምኒ ድማ ናብ ኣፍ እቲ ዔላ ኣብ ቦታኡ ይመልስዎ ነበሩ
ያእቆብ ከኣ ኣቱም ኣሕዋተይ ካበይ ኢኹም በሎም
ካብ ካራን ኢና በልዎ
ንሱ ድማ ንላባን ወዲ ናሆርዶ ትፈልጥዎ ኢኹም በሎም
እወ ንፈልጦ በሉ
ደሓንዶ ኣሎ ከኣ በሎም
ደሓን ኣሎ ራሄል ጓሉ እኳ እንሃ ምስተን ኣባጊዕ ትመጽእ ኣላ በሉ
ንሱ ኸኣ እንሆ መዓልቲ ገና ነዋሕ ኣላ ከብቲ ዚእከባላ ጊዜ ኣይኰነትን
ነዘን ኣባጊዕ ኣስትይወን እሞ ኬድኩም ኣብልዕወን በሎም
ንሳቶም ድማ ኵለን መጓሴታት ከይተኣከባ ነቲ እምኒ ኸኣ ካብ ኣፍ እቲ ዔላ ኸይገልበጥዎ ኣይንኽእልን ሽዑ ነተን ኣባጊዕ ነስትየን በሉ
ራሄል ባዕላ ትጓሲ ነበረት እሞ ንሱ ገና ምሳታቶም ኪዛረብ ከሎ እንሃ ምስ ኣባጊዕ ኣቦኣ መጸት
ኰነ ኸኣ ያእቆብ ንራሄል ጓል ላባን ኣኮኡን ነባጊዕ ኣኮኡ ላባንን ምስ ረአየ ቀሪቡ ነቲ እምኒ ኻብ ኣፍ እቲ ዔላ ገልበጦ ነባጊዕ ኣኮኡ ላባን ድማ ኣስተየን
ያእቆብ ከኣ ንራሄል ሰዐማ ቃሉ ዓው ኣቢሉውን በኸየ
ያእቆብ ድማ ንራሄል ንሱ ዘመድ ኣቦኣ ወዲ ርብቃ ምዃኑ ነገራ
ንሳ ኸኣ ጐይያ ነቦኣ ነገረቶ
ኰነ ኸኣ ላባን ወረ ያእቆብ ወዲ ሓብቱ ምስ ሰምዔ ኪቕበሎ ጐየየ ሐቝፉ ሰዐሞ ናብ ቤቱ ድማ ኣእተዎ
እዚ ነገርዚ ዅሉውን ንላባን ነገሮ
ላባን ከኣ ብሓቂ ንስኻ ዓጽመ ስጋይ ኢኻ በሎ
ወርሒ ዚአክልውን ምስኡ ተቐመጠ
ላባን ድማ ንያእቆብ ሓወይ ክንዲ ዝዀንካዶ ብኸምኡ ኽትግዝኣኒ ዓስብኻ ደኣ እንታይ ምዃኑ ንገረኒ በሎ
ላባን ከኣ ኽልተ ኣዋልድ ነበራኦ ስም እታ ዓባይ ልያ ስም እታ ንእሽቶ ኸኣ ራሄል ነበረ
ኣዒንቲ ልያ ጨምጫማት ነበራ ራሂል ግና መልክዔኛ ትርኢታውን ውቅብቲ ነበረት
ያእቆብ ድማ ንራሄል ፈተዋ እሞ ምእንቲ ራሄል እታ ንእሽቶ ጓልካ ሾብዓተ ዓመት እግዝኣካ በለ
ላባን ከኣ ንኻልእ ሰብኣይ ካብ ዝህባ ንኣኻ ኽህባ ይሐይሽ ምሳይ ተቐመጥ በሎ
ያእቆብ ከኣ ምእንቲ ራሄል ሾብዓተ ዓመት ተገዝኤ ንእኣ ብምፍታው ከኣ ከም ሒዶት መዓልቲ ዀይነን ተራእያኦ
ያእቆብ ከኣ ንላባን መዓልትታተይ በጺሔን እየን እሞ ከእትዋ ሰበይተይ ሀበኒ በሎ
ሽዑ ላባን ንዅሎም ሰብ እታ ቦታ ኣኪቡ ምሳሕ ገበረ
ምሸት ምስ ኰነ ድማ ልያ ጓሉ ወሲዱ ናብኡ ኣእተዋ ንሱ ኸኣ ናብኣ ኣተወ
ላባን ድማ ንልያ ጓሉ ግዝእቲ ኽትኰና ዚልጳ ግዝእቱ ሀባ
ኰነ ድማ ንጽብሒቱ እንሃ ንሳ ልያ ነበረት
ንላባን ከኣ እንታይ እዩ ዝገበርካኒ ምእንቲ ራሄልዶ ኣይኰንኩን እተገዛእኩኻ ስለምንታይ ደኣ ጠበርካኒ በሎ
ላባን ድማ ኣብ ሃገርና ንእሽቶ ቕድሚ እታ በዅሪ ምሃብ ከምኡ ኣይግበርን እዩ
ናይ እዚኣ ሰሙን መልእ እሞ ስለ እቲ ኸም ብሓድሽ ምሳይ ካልእ ሾብዓተ ዓመት እትግዝኦ መግዛእቲ እቲኣ ድማ ንህበካ በለ
ያእቆብ ከኣ ከምኡ ገበረ ናይ እዚኣ ሰሙን መልኤ
ደሓር ራሄል ጓሉ ሰበይቲ ኽትኰኖ ሀቦ
ላባን ድማ ንራሄል ጓሉ ግዝእቲ ኽትኰና ቢልሃ ግዝእቱ ሀባ
ናብ ራሄል ድማ አተወ ንራሄል ከኣ ሐለፋ ልያ ፈተዋ
መሊሱ ድማ ካልእ ሾብዓተ ዓመት ምስኡ ተገዝኤ
እግዚኣብሄር ከኣ ልያ ኸም እተጸልኤት ርእዩ ማሕጸና ኸፈተላ
ራሄል ግና መኻን ነበረት
ልያ ድማ ጠነሰት ወዲውን ወለደት
እግዚኣብሄር መከራይ ርእዩ እዩ እሞ ሕጅስ ሰብኣየይ ኪፈትወኒ እዩ ኢላ ስሙ ሮቤል ኣውጽኣትሉ
መሊሳ ኸኣ ጠነሰት ወዲውን ወለደት እግዚኣብሄር ከም ዝተጸላእኩ ሰሚዑ እዩ እሞ እዚ ድማ ሀበኒ ኢላ ስሙ ስምኦን ኣውጽኣትሉ
መሊሳ ኸኣ ጠነሰት ወዲውን ወለደት ሰለስተ ወዲ ወሊደሉ እየ እሞ ሕጅስ ሰብኣየይ ኣባይ ኪለግብ እዩ በለት
ስለዚ ስሙ ሌዊ ተባህለ
መሊሳ ኸኣ ጠነሰት ወዲውን ወለደት ሕጂ ንእግዚኣብሄር ኤመስግኖ በለት
ስለዚ ስሙ ይሁዳ ኣውጽኣትሉ
ካብ ምላድ ከኣ ኣቋረጸት
ራሄል ድማ ንያእቆብ ከምዘይወለደትሉ ምስ ረአየት ንሓብታ ቐንኣትላ ንያእቆብ ከኣ ውሉድ ሀበኒ እንተ ዘይኰነስ እመውት አለኹ በለቶ
ሽዑ ዅራ ያእቆብ ኣብ ራሄል ነዲዱ ኣነዶ ኣብ ክንዲ እቲ ፍረ ኸርሲ ዝኸልኣኪ ኣም ላኽ እየ በላ
ንሳ ኸኣ እንሃ ቢልሃ ግዝእተይ ንሳ ኣብ ብርከይ ክትወልድ ብእኣ ድማ ኣነ ኽፋረ ናብኣ እቶ በለት
ንቢልሃ ግዝእታ ኸኣ ሰበይቱ ኽትከውን ሀበቶ
ያእቆብ ድማ ኣእተዋ
ቢልሃ ጠነሰት ንይእቆብ ድማ ወዲ ወለደትሉ
ሽዑ ራሄል ኣምላኽ ፍትሒ ኣውጺኡለይ ቃለይ ሰሚዑውን ወዲ ሂቡኒ በለት
ስለዚ ስሙ ዳን ኣጽኣትሉ
ቢልሃ ግዝእቲ ራሄል ከኣ መሊሳ ጠነሰት ንያእቆብ ካልኣይ ወዲ ወለደትሉ
ሽዑ ራሄል ቅልስ ኣምላኽ ምስ ሓብተይ ተቓሊሰ ሐየልኩ በለት
ስሙ ኸኣ ንፍታሌም ኣውጽኣትሉ
ልያ ኸኣ ካብ ምላድ ከም ዘቛረጸት ምስ ረአየት ዚልጳ ግዝእታ ወሲዳ ንያእቆብ ሰበይቱ ኽትከውን ሀበቶ
ዚልጳ ግዝእቲ ልያ ድማ ንያእቆብ ወዲ ወለደትሉ
ሽዑ ልያ ኣሰይ ኢላ ስሙ ጋድ ኣውጽኣትሉ
ዚልጳ ግዝእቲ ልያ ንያእቆብ ካልኣይ ወዲ ድማ ወለደትሉ
ልያ ኸኣ ርሕስቲ ዀይነ እየ እሞ ኣዋልድ ብራሕሰይ ይውድሳኒ በለት
ስሙ ድማ ኣሴር ኣጽኣትሉ
ሮቤል ድማ በቲ ስርናይ ዝዐጽደሉ ወርሓት ከይዱ ኣብ መሮር ምልዖ ረኸበ ናብ ኣዲኡ ልያ ኣምጽኦ
ሽዑ ራሄል ንልያ ካብዚ ምልዖ ወድኺ ዀታ ሀብኒ በለታ
ንሳ ኸኣ ሰብኣየይ ዝወሰድክለይዶ ንእሽቶ ነገር እዩ ምልዖ ወደይ እንዶ ድማ ክትወስዲ በለታ
ራሄል ከኣ እሞ ኣብ ክንዲ ምልዖ ወድኺ እዛ ለይቲ እዚኣ ምሳኺ ይደቅስ በለት
ምሸት ያእቆብ ካብ መሮር ኪአቱ ኸሎ ድማ ልያ ኽትቅበሎ ወጺኣ ብምልዖ ወደይ ዐዲገካ እየ እሞ ናባይ ኢኻ እትአቱ በለቶ በታ ለይቲ እቲኣ ኸኣ ም ስኣ ደቀሰ
ኣም ላኽ ድማ ንልያ ሰም ዓ ጠነሰት ንያእቆብ ከኣ ሓምሳይ ወዲ ወለደትሉ
ልያ ድማ ግዝእተይ ንሰብኣየይ ክንዲ ዝሀብኩ ኣምላኽ ዓስበይ ሀበኒ በለት
ስሙ ኸኣ ይሳኮር ኣውጽኣትሉ
ልያ ድማ መሊሳ ጠነሰት ንያእቆብ ከኣ ሳድሳይ ወዲ ወለደትሉ
ልያ ድማ ኣምላኽ ጽቡቕ ህያብ ሂቡኒ ሕጂ ሹድሽተ ወዲ ወሊደሉ እየ እሞ ደጊም ሰብኣየይ ምሳይ ኪነብር እዩ በለት
ስሙ ኸኣ ዛብሎን ኣውጽኣትሉ
ድሕርዚ ድማ ጓል ወለደት ስማ ኸኣ ዲና ኣውጽኣትላ
ኣምላኽ ድማ ንራሄል ዘከራ
ኣምላኽ ሰምዓ እሞ ማሕጸና ኸፈተላ
ንሳ ድማ ጠነሰት ወዲውን ወለደት ኣምላኽ ሕስራነይ ኣርሐቐ ከኣ በለት
እግዚኣብሄር ካልእ ወዲ ድማ ይወስኸኒ ኢላ ኸኣ ስሙ ዮሴፍ ኣውጽኣትሉ
ኰነ ኸኣ ራሄል ንዮሴፍ ምስ ወለደት ያእቆብ ንላባን ናብ ቦታይን ናብ ምድረይን ክኸይድ ኣሳናብተኒ
እተን ብዛዕባኤን እተገዛእኩኻ ኣንስተይን ደቀይን ሀበኒ
እቲ እተገዛእኩኻ መግዛእቲ ባዕልኻ ትፈልጦ ኢኻ እሞ እኺድ ሕደገኒ በሎ
ላባን ድማ ኣብ ቅድሜኻ ሞገስ እንተ ረኺበስ እግዚኣብሄር ምእንታኻ ኢሉ ኸም ዝባረኸኒ ኣስተውዒለ አሎኹ በሎ
ዓስብኻ ቝጸረለይ እሞ እህበካ ድማ በለ
ንሱ ኸኣ ከመይ ከም ዘገልገልኩኻን ከብትኻውን ምሳይ ከመይ ከም ዝዀናን ባዕልኻ ትፈልጥ ኢኻ
ኣነ ኸይመጻእኩ ሒደት ነበራኻ ሕጂ ግና ኣነ ኣብ ዝኸድክዎ ዅሉ እግዚኣብሄር ባሪኹካ እዩ እሞ ኣዝየን በዝሓ
ሕጂ ኸኣ ንቤተይ ደኣ ምኣዝ ከምህዝ እየ በሎ
ንሱ ድማ እንታይ እሞ ኽህበካ በለ
ያእቆብ ከኣ ገለኳ ኣይትሀበኒ
እዚ ነገርዚ እንተ ትገብረለይ መሊሰ ነባጊዕካ እጓስየን እከናኸነንውን
ሎሚ ብዅለን መጓሴኻ ኽሐልፍ እየ ካብኡ ኸኣ ኵለን ጸነጺትን ዓምቦሬታትን ኵለን ጸለምትን ኣባጊዕ ካብ ኣጣል ድማ ቡረቴታትን ጸነጺትን ዘበላ ኽፈሊ እየ እሞ ዓስበይ ይኹና
ድሕሪ ሎሚ ድማ ብዛዕባ ዓስበይ ምስ እትመጽእ ሽዑ ቕንዕናይ ኣብ ቅድሜኻ ኺምስክረለይ እዩ
ጸነጺትን ቡረቴታትን ዘይኰና ኣጣል ጸለምቲ ዘይኰና ኣባጊዕ ከኣ ኣባይ እንተ ተረኽባ ስሩቓት እየን በለ
ላባን ከኣ ሕራይ ከምቲ ዘረባኻ ይኹን በለ
በታ መዓልቲ እቲኣ እቶም ዑፌታትን ቡረቴታትን ወጣጡ ኵለን ቡረቴታትን ጸነጺትን ኣጣል ገለ ጻዕዳ ዘለወን ኵለን ካብ ኣባጊዕ ድማ ኵለን ጸለምቲ ፈልዩ ኣብ ኢድ ደቁ ሀቦም
ኣብ መንጎኡን ኣብ መንጎ ያእቆብን ከኣ መገዲ ሰለስተ መዓልቲ ኣርሓሐቐ
ያእቆብ ድማ ነተን ዝተረፋ መጓሰ ላባን ይጓሲ ነበረ
ያእቆብ ከኣ ክርዋሕን ሉዝን ሑዳን ካብ ዚብሀል ኣእዋም ጥሉል ኣባትር ወሲዱ ኣብኡ ቕላጥ ቀሊጡ ነቲ ኣባትር ዕሮርባይ ገበሮ
ነቲ ዕሮርባይ ዝገበሮ ኣባትር ድማ ኣብቲ እተን መጓሴታት መጺኤን ዚሰትያሉ ዛራ ማይ ዘሎ ጋብላታት ኣብ ቅድሚ እተን መጓሰ ገበሮ እሞ ኪሰትያ ም ስ መጻ ይትለዋ ነበራ
እተን መጓሰ ኣብ ቅድሚ እቲ ኣባትር ተተልዋ እሞ እተን መጓሴታት ዑፌታትን ጸነጺትን ዓምቦሬታትን ወለዳ
ሽዑ ያእቆብ ነተን ዕያውቲ ፈልዩ ገጽ እተን መጓሰ ናብተን ዑፌታትን ኵለን ጸለምትን ኣብ መጓሰ ላባን ገበረ ንመጓሴኡ ኸኣ ምስ መጓሰ ላባን ኣይሐወሰንን ንበይነን ደኣ ገበረን
ኰነ ድማ በቲ እተን ጽዓኛታት ኣባጊዕ ዚትለዋሉ ዘበለ ጊዜ ኣብ ጥቓ እቲ ኣባትር ምእንቲ ኺትለዋስ ያእቆብ ነቲ ኣባትር ኣብቲ ጋብላታት ኣብ ቅድሚ እተን መጓሰ የንብሮ ነበረ
እተን መጓሰ ድኹማት ከለዋ ግና ኣየንብሮን ነበረ
በዚ ኸምዚ ኸኣ እተን ድኹማት ንላባን እተን ድዓኛታት ከኣ ንያእቆብ ኰና
እቲ ሰብኣይ እቲ ድማ ኣዝዩ ሀብተመ
ብዙሓት መጓሴታት ገላዉን ኣግራድን ኣግማልን ኣእዱግን ነበሮ
ደቂ ላባን ድማ እቲ ናይ ኣቦና ዝነበረ ዅሉ ያእቆብ ወሰዶ ኵሉ እዚ ኽብረት እዚ ኸኣ ካብቲ ናይ ኣቦና ዝነበረ ንሱ ዝረኸቦ እዩ ኢሎም ኪዛረቡ ሰምዔ
ያእቆብ ድማ ገጽ ላባን ጠመተ እንሆ ከም ቀደሙ ምስኡ ኣይነበረን
እግዚኣብሄር ከኣ ንያእቆብ ናብ ምድሪ ኣቦታትካን ናብ ዓሌትካን ተመለስ እሞ ምሳኻ ክኸውን እየ በሎ
ያእቆብ ድማ ልኢኹ ንራሄልን ንልያን ናብተን መጓሴኡ ናብ መሮር ጸውዔን በለን ከኣ ገጽ ኣቦኽን ከም ቀደሙ ምሳይ ከም ዘይኰነ ኣነ እርኢ ኣለኹ ኣምላኽ ኣቦይ ግና ምሳይ ነበረ
ነቦኽን ብምሉእ ሓይለይ ከም ዘገልገልክዎ ኸኣ ባዕልኻትክን ትፈልጣ ኢኽን
ኣቦኽን ደኣ ዓስበይ ዓሰርተ ሳዕ እናለዋወጠ ኣታለለኒ እግዚኣብሄር ግና ክፉእ ኪገብረኒ ኣይፈቐደሉን
ንሱ ዓምቦሬታት ዘበላ ዓስብኻ ይኹን ምስ በለኒ ኵለን መጓሰ ዓምቦሬታት ወለዳ
ዓስብኻ ዑፌታት ይኹና ምስ በለ ኸኣ ኵለን መጓሰ ዑፌታት ወለዳ
ኣምላኽ ከምዚ ገይሩ ማል ኣቦኽን ኣግዲፉ ንኣይ ሀበኒ
ኰነ ኸኣ በቲ እተን መጓሰ ዝትለዋሉ ጊዜ ዓይነይ ቋሕ እንተ ኣበልኩ ብሕልሚ ርኤኹ እንሆ ነተን ጤለበጊዕ ዚሰርወን ተባዕትዮ ዑፌታትን ጸነጺትን ጨቦሬታትን ነበሩ
መልኣኽ ኣምላኽ ድማ ብሕልሚ ያእቆብ በለኒ
ኣነ ኸኣ እኔኹ በልኩ
ንሱውን ዓይንኻ ቛሕ ኣብል እሞ እዞም ነዘን ጤለበጊዕ ዚሰርወን ዘለዉ ዅሎም ተባዕትዮ ዑፌታትን ጸነጺትን ጨቦሬታትን ርኤ
እቲ ላባን ዝገበረካ ዅሉ ርእየዮ ኣሎኹ
እቲ ኣብቲ ሓወልቲ ዝቐባእካሉን ኣብኡ ድማ መብጽዓ እተማባጻዕካለይን ኣምላኽ ቤትኤል ኣነ እየ
ሕጂ ተንስእ እሞ ካብዛ ምድሪ እዚኣ ወጺእካ ናብታ ተወለድካላ ሃገር ተመለስ በለኒ
ራሄልን ልያን ከኣ ደጊምዶ ኣብ ቤት ኣቦና ግደ ወይ ርስቲ ኣልዩና ሸይጡና እዩ እሞ ከም ጓኖትዶ ቘጺሩና ኣይኰነን ነቲ ገንዘብና ድማ በልዖ
እቲ ኣምላኽ ካብ ኣቦና ዝወሰዶ ዅሉ ሃብቲ ንሱ ናትናን ናይ ደቅናን እዩ እሞ ሕጂ ኸኣ ኣምላኽ ዝበለካ ዅሉ ግበር ኢለን መለሳሉ
ሽዑ ያእቆብ ተንሲኡ ደቁን ኣንስቱን ኣብ ኣግማል ኣወጥሔ
ናብ ኣቦኡ ይስሃቅ ናብ ምድሪ ኸነኣን ኪኽይድ ኵለን ማሉን ኵሉ ዘጥረዮ ገንዘቡን እተን ኣብ ጳዳንኣራም ዘጥረየን ማሉ ወሰደ
ላባን ከኣ ኣባጊዑ ኪቘርጽ ከይዱ ነበረ ራሄል ድማ ጣኦታት ኣቦኣ ሰረቐት
ያእቆብ ድማ ከም ዚሀድም ንላባን እቲ ሶርያዊ ከይነገረ መሊቑ ኸደ
ዘለዎ ዅሉ ሒዙ ኸኣ ሀደመ ተንሲኡ ድማ ርባ ተሳገረ ገጹ ኸኣ ናብ ከረን ጊልዓድ ኣቢሉ ኣቕንዔ
ኣብ ሳልሰይቲ መዓልቲ ኸኣ ያእቆብ ከም ዝሀደመ ንላባን ነገርዎ
ሽዑ ኣሕዋቱ ምስኡ ወሰደ ደድሕሪኡ ድማ መገዲ ሾብዓተ መዓልቲ ሰዐቦ
ኣብ ከረን ጊልዓድ ከኣ ኣርከቦ
ኣምላኽ ግና ብሕልሚ ለይቲ ናብ ላባን እቲ ሶርያዊ መጺኡ ንያእቆብ ጽቡቕ ኰነ ኽፉእ ከይትዛረቦ ተንጠንቀቕ በሎ
ላባን ከኣ ንያእቆብ ኣርከቦ
ያእቆብ ከኣ ድንኳኑ ኣብ ከረን ተኺሉ ነበረ ላባን ምስ ኣሕዋቱ ድማ ድንኳኑ ኣብ ከረን ጊልዓድ ተኸለ
ላባን ከኣ ንያእቆብ በሎ እንታይ እዩ ዝገበርካዮ ልበይ ጠቢርካዶ ነዋልደይ ብሴፍ ከም እተማረኻ ከብከብካየን ስለምንታይ ካባይ ተሰሪቕካ ከይነገርካኒ ድማ ተሓቢእካ ዝሀደም ካ ብሓጎስን ብመዝሙርን ብዀበሮን ብመሰንቆን መፋኖኹኻ ነይረ
ነወዳተይን ነዋልደይን ክስዕሞም እኳ ኣይሐደግካንን
ሕጂ እዚ ብዕሽነት ኢኻ ዝገበርካዮ
ክፉእ ክገብረኩም ኣብ ኢደይ ስልጣን ኣሎኒ
ኣምላኽ ኣቦኹም ግና ትማሊ ለይቲ ንያእቆብ ጽቡቕ ኰነ ኽፉእ ከይትዛረቦ ተጠንቀቕ ኢሉ ተዛረበኒ
ሕጂ ኸኣ ቤት ኣቦኻ ኣዚኻ ኻብ ናፈቕካ ምኻድሲ ኸድካ ስለምንታይ ደኣ ኣማልኽተይ ሰረቕካ ያእቆብ ድማ ንላባን ኣዋልድካ ብሓይሊ ኸይተግድፈኒ ኢለ ፈራህኩ
እቲ ኣማልኽትኻ እተረኽቦ ግና ንሱ ይሙት
ምሳይ ዘሎ ናትካ ዘበለ ኣብ ቅድሚ ኣሕዋትና ጐርጕርካ ንኣኻ ውሰዶ ኢሉ መለሰሉ
ያእቆብ ራሄል ከም ዝሰረቐቶም ኣይፈለጠን ነበረ
ላባን ድማ ናብ ድንኳን ያእቆብን ናብ ድንኳን ልያን ናብ ድንኳን ክልቲኤን ግዙኣትን ኣተወ ግናኸ ኣይረኸቦምን
ካብ ድንኳን ልያ ወጺኡ ናብ ድንኳን ራሄል ኣተወ
ራሄል ድማ ነቶም ጣኦታት ወሲዳ ኣብ ኰረሻ ገመል ኣንቢራ ኣብ ልዕሊኦም ኮፍ በለት
ላባን ንብድንኳኑ ጐርጐሮ ኣይረኸቦምን ከኣ
ንሳ ኸኣ ነቦኣ ጐይታይ እቲ ናብ ኣንስቲ ዚኸውን መጺኡኒ እዩ እሞ ኣብ ቅድሜኻ ሓፍ ክብል ኣይክእልን እየ ኣይትዀርየለይ በለቶ
ንሱ ኸኣ ደለየ ነቶም ጣኦታት ግና ኣይረኸቦምን
ሽዑ ያእቆብ ተናዲዱ ንላባን ተበአሶ ያእቆብ ንላባን መሊሱ በሎ እቲ ነዲርካ ደድሕረይ ዝገስገስካስ እንታይ እዩ በደለይ እንታይከ እዩ ሓጢኣተይ ሕጂ ንዅሉ ኣቕሖይ ጐርጐርካ ካብ ኵሉ ኣቓሑ ቤትካ እንታይ ረኸብካ ኣብ መንጎ ኽልቴና ኺፈርዱስ ኣብዚ ኣብ ቅድሚ ኣሕዋተይን ኣሕዋትካን ኣምጽኣዮ
እዘን ዕስራ ዓመት ምሳኻ ነይረ ጤለበጊዕካ ኣየቘልዓን ድዓውል መጓሴኻ ድማ ኣይበላዕኩን
ኣራዊት ዝሓዛ ኸኣ ኣብ ክንድኣ ባዕለይ ተካእኩልካ እም በር ኣየምጻእኩልካን
መዓልቲ እተሰርቀትንን ለይቲ እተሰርቀትንን ድማ ካብ ኢደይ ትደልያ ነበርካ ከምዚ እየ ዝነበርኩ ብመዓልቲ ሃሩር ብለይቲውን ኣስሓይታ በልዓኒ ድቃስ ከኣ ካብ ዓይነይ በረረ
እዘን ዕስራ ዓመት ኣብ ቤትካ ነበርኩ
ዓሰርተው ኣርባዕተ ዓመት ም እንቲ ኽልቲኤን ኣዋልድካ ሹድሽተ ዓመት ድማ ምእንቲ ኣባጊዕካ ተገዛእኩኻ ዓስበይ ከኣ ዓኣሰርተ ሳዕ ለዋወጥካ
ኣምላኽ ኣቦይ እቲ ይስሃቅ ዚፈርሆ ኣምላኽ ኣብርሃም ምሳይ እንተ ዘይህሉስ ብርግጽ ሕጂ ጥራይ ኢደይ ምሰደድካኒ ኔርካ
እግዚኣብሄር ግና እቲ መከራይን ድኻም ኢደይን ርእዩ ትማሊ ለይቲ ገንሓካ
ላባን ድማ መሊሱ ንያእቆብ በሎ እዘን ኣዋልድ ኣዋልደይ እየን ቈልዑውን ቈለውዔይ እዮም እዘን መጓሴታት ከኣ መጓሴታተይ እየን እዚ እትርእዮ ዘሎኻ ዅሉ ድማ ናተይ እዩ
ሎሚ ኸኣ ነዘን ኣዋልደይ ወይ ነዞም ዝወለዳኦም ደቀን እንታይ እሞ ኽገብር ሕጂ ድማ ኣብ መንጎይን ኣብ መንጎኻን ምስክር ኪኸውንሲ ንዓ ኣነን ንስኻን ኪዳን ንተኣታቶ
ያእቆብ ከኣ እምኒ ወሲዱ ሓወልቲ ኪኸውን ተኸሎ
ያእቆብ ድማ ነሕዋቱ ኣእማን ኣክቡ በሎም
ንሳቶም ውን ኣእማን ኣኪቦም ጨርሒ ጨርሑ ኣብኡ ከኣ ኣብቲ ጨርሒ በልዑ
ላባን ድማ ይጋርሰሃዱታ ኣውጽኣሉ ያእቆብ ከኣ ጋልዔድ ኣውጽኣሉ
ላባን ድማ ሎሚ እዚ ጨርሒ እዚ ኣብ መንጎይን ኣብ መንጎኻን ምስክር ይኹን በለ
ስለዚ ስሙ ጋልዔድ ተባህለ
ንሓድሕድና ኻብ ዘይንርእኤ እግዚኣብሄር ኣብ መንጎይን ኣብ መንጎኻን ይፋቒ ኢሉ ነበረ እሞ ሚጽጳ ድማ ተባህለ
ነዘን ኣዋልደይ እንተ ገፋዕካየን ወይ ኣብ ልዕሊ ኣዋልደይ ካልኦት ኣንስቲ እንተ ኣእቶኻ ምሳና ሰብ የልቦን ርኤ እግዚኣብሄር ኣብ መንጎይን ኣብ መንጎኻን ምስክር እዩ
ላባን ድማ መሊሱ ንያእቆብ በሎ እንሆ እዚ ጨርሒ እንሆ እቲ ኣብ መንጎይን ኣብ መንጎኻን ዝተኸልክዎ ሓወልቲ ድማ ኣነ ነዚ ጨርሒ እዚ ኸይሐልፈካ ንስኻውን ነዚ ጨርሒ እዝን ነዚ ሓወልቲ እዝን ንኽፍኣት ከይትሐልፈኒ ነዚ ጨርሒ እዚ ምስክር ይኹን እዚ ሓወልቲ እዚውን ም ስክር ይኹን
ኣም ላኽ ኣብርሃም ን ኣም ላኽ ናሆርን ኣም ላኽ ኣቦኦም ኣብ መንጎና ይፍረድ
ያእቆብ ድማ በቲ ፍርሃት ኣቦኡ ይስሃቅ መሐለ
ያእቆብ ኣብቲ ኸረን መስዋእቲ ሕሩድ ሰውኤ ነሕዋቱ ኸኣ እንጌራ ኺበልዑ ጸውዖም
እንጌራ በሊዖም ድማ ኣብቲ ኸረን ሐደሩ
ላባን ከኣ ንጽብሒቱ ኣንጊሁ ተንስኤ ነወዳቱን ነዋልዱን ድማ ስዒሙ መረቖም
ላባን ከኣ ከይዱ ናብ ቦታኡ ተመልሰ
ያእቆብ ድማ መገዱ ኸደ መላእኽቲ እግዚኣብሄር ከኣ ተጓነፍዎ
ያእቆብ ምስ ረአዮም ድማ እዚ ጭፍራ እምላኽ እዩ በለ
ነታ ቦታ እቲኣ ኸኣ መሃናይም ኣውጽኣላ
ያእቆብ ድማ ናብ ኤሳው ሓዉ ናብ ሃገር ስዒር ኣብ ምድሪ ኤዶም ቀቅድሚኡ ልኡኻት ሰደደ
ከምዚ ኢሉ ድማ ኣዘዞም ንጐይታይ ኤሳው ግልያኻ ያእቆብ ከም ዚ ይብል ኣሎ በልዎ ም ስ ላባን ተቐሚጠ ነበርኩ ክሳዕ ሕጂውን ደንጔኹ
ኣብዑርን ኣእዱግን ጤለበጊዕን ገላዉን ኣግራድን ኣለዉኒ
ኣብ ቅድሜኻ ሞገስ ምእንቲ ኽረክብ ድማ እዚ ንጐይታይ ኪነግር ለአኽኩ
እቶም ልኡኻት ከኣ ናብ ያእቆብ ተመሊሶም ናብ ሓውካ ኤሳው በጻሕና ንሱን ምስኡ ድማ ኣርባዕተ ሚእቲ ሰብኣይ ኪቃባበለካ ይመጽእ አሎ በልዎ
ሽዑ ያእቆብ ኣዝዩ ፈርሄ ተጨነቐውን
ምስኡ ንዝነበሩ ሰብን ጤለበጊዕን ኣሓን ኣግማልን ድማ ኣብ ክልተ ጋንታ መቐለ ኤሳው ናብዚ ሓደ ጋንታ መጺኡ እንተወቕዖ እቲ ዝተረፈ ጋንታ ይድሕን በለ
ያእቆብ ድማ በለ ዎ ኣምላኽ ኣቦይ ኣብርሃምን ኣምላኽ ኣቦይ ይስሃቅን ዎ እግዚኣብሄር ናብ ሃገርካን ናብ ዓሌትካን ተመለስ እሞ ጽቡቕ ክገብረልካ እየ ዝበልካኒ እዚ ንባርያኻ ጌርካዮ ዘሎኻ ዅሉ ለውሃትን ኵሉ እምነትን ዘይግብኣኒ እዩ
እዛ ዮርዳኖስ እዚኣ ብበትረይ እየ እተሳገርክዋ ሕጂ ግና ክልተ ጋንታ ዀይነ አሎኹ
መጺኡ ነደ ምስ ደቂ ኸይወቕዓኒ እፈርሆ አሎኹ እሞ በጃኻ ኻብ ኢድ ሓወይ ካብ ኢድ ኤሳው ኣድሕነኒ
ንስኻ ድማ ብዙሕ ጽቡቕ ክገብረልካ እየ ንዘርእኻውን ካብ ብዝሑ እተላዕለ ኪቝጸር ዘይከአል ከም ሑጻ ባሕሪ ኽገብሮ እየ ኢልካ አሎኻ
በታ ለይቲ እቲኣ ኣብኡ ሐደረ
ኣብ ኢዱ ኻብ ዘሎ ዅሉ ድማ ንኤሳው ሓዉ ገጽ በረኸት ወሰደ ክልተ ሚእቲ ጤልን ዕስራ ድቤላን ክልተ ሚእቲ በጊዕን ዕስራ ድዑልን ሰላሳ እተጥቡ ገመል መምስ ውላደን ኣርብዓ ላምን ዓሰርተ ኣርሓን ዕስራ ኣድግን ዓስርተ ዒሉን እዚኣተን በብመጋርያኤን ከፋፊሉ ኣብ ኢድ ግዙኣቱ ሀቦም
ንግዙኣቱ ኸኣ መጋርያ ንመጋርያ ኣረሓሒቕኩም ቀቅድመይ ሕለፉ በሎም
ነቲ ቐዳማይ ሓወይ ኤሳው ም ስ ተጓነፈካ እሞ ናይ መን ኢኻ ናበይከ ትኸይድ አሎኻ እዘን ቀቅድሜኻ ዘለዋኸ ናይ መን እየን ኢሉ እንተ ሐተተካ ናይ ግልያኻ ያእቆብ ንጐይታይ ኤሳው ገጽ በረኸት ዝሰደደን እየን ንሱ ድማ እንሆ ብድሕሬና አሎ በሉ ኢሉ ኣዘዞ
ከምኡ ኸኣ ነቲ ኻልኣይን ነቲ ሳልሳይን ነቶም መጓሴታት ዚኽብክቡ ዅሎምን ከምዚ ኢሉ ኣዘዞም ንኤሳው ምስ ረኸብኩምዎ ከምዚ ዘረባዚ ተዛርብዎ ግልያኻ ያእቆብ ድማ በዚ ቐቅድመይ ዚኸይድ ዘሎ ገጽ በረኸት ከዝሕሎ እየ
ድሕሪኡ ኸኣ ገጹ እርኢ ምናልባሽ ብጽቡቕ እንተ ተቐበለኒ ኢሉ እንሆ ደድሕሬና ኣሎ በሉ
በዚ ኸምዚ እቲ ገጽ በረኸት ቀቅድሚኡ ሐለፈ
ንሱ ኸኣ በታ ለይቲ እቲኣ ኣብቲ ሰፈር ሐደረ
በታ ለይቲ እቲኣ ኸኣ ተንሲኡ ኽልቲኤን ኣንስቱን ክልቲኤን ግዙኣቱን ዓሰርተው ሓደ ደቁን ወሲዱ መሳገሪ ያቦቅ ተሳገረ
ወሲዱ ርባ ኣሳገረን ዘለዎ ዘበለ ኸኣ ኣሳገረ
ያእቆብ ግና በይኑ ተረፈ
ሓደ ሰብኣይ ድማ ምድሪ ኽሳዕ ዚወግሕ ተቓለሶ
ንሱ ኸኣ ከም ዘይከአሎ ምስ ረኣየ ምሕኩልቱ ተንከዮ ኪቃለሶ ኸሎ ምሕኩልቲ ያእቆብ ተቘጸ
እቲ ሰብኣይ ድማ ምድሪ ይወግሕ አሎ እሞ ሕደገኒ በለ
ንሱ ኸኣ ከይባረኽካንስ ኣይሐድገካን እየ በለ
ሽዑ ንሱ እንታይ እዩ ስምካ በሎ
ያእቆብ በለ
ንሱ ኸኣ ምስ ኣምላኽን ምስ ሰብን ተቓሊስካ ኣሕሚቕካ ኢኻ እሞ ደጊም ስምካ እስራኤል ደኣ እምበር ያእቆብ ኣይብሀልን በሎ
ያእቆብ ድማ በጃኻ ስምካ ንገረኒ ኢሉ ሐተቶ
ንሱ ኸኣ ስለምንታይ ብዛዕባ ስመይ ትሐትት በለ
ኣብኡ ድማ ባረኾ
ያእቆብ ከኣ ንኣምላኽ ገጽ ንገጽ ርእየዮ እየ እሞ ነፍሰይውን ድሒና እያ ኢሉ ስም እታ ቦታ እቲኣ ጰኒኤል ኣውጽኣላ
ንጰኒኤል ምስ ሐለፈ ጸሓይ በረቐቶ
ንሱ ግና ምሕኵልቱ ይሕንክስ ነበረ
ንጅማት መፋላልዮ ምሕኵልቲ ያእቆብ ስለ ዝተንከዮ ምእንቲዚ ደቂ እስራኤል ክሳዕ ሎሚ ጅማት መፈላልዮ ምሕኵልቲ ኣይበልዑን እዮም
ያእቆብ ድማ ዓይኑ ቛሕ ኣበለ እንሆ ኸኣ ኤሳ ምስኡ ድማ ኣርባዕተ ምእቲ ሰብ ኪመጽእ ረኣየ
ሽዑ ነቶም ደቂ ኣብ ልያን ኣብ ራሄልን ኣብ ክልቲኤን እተን ግዙኣትን መቓቐሎም
ነተን ግዙኣትን ንደቀንን ቅድሚት ልያን ደቃን ድማ ደድሕሪኤን ራሄልን ዮሴፍን ከኣ ድሕሪት ገበሮም
ንሱ ድማ ቅድሚኦም ሐሊፉ ናብ ሓዉ ኽሳዕ ዚበጽሕ ሾብዓተ ሳዕ ናብ ምድሪ ሰገደ
ኤሳው ከኣ ኪቕበሎ ጐየየ ሐቘፎ ኣብ ክሳዱ ወዲቑ ኸኣ ሰዐሞ በኸዩ ድማ
ዓይኑ ቛሕ ኣቢሉ ኣንስትን ቈልዑን ርእዩ ኸኣ እዞም ምሳኻ ዘለዉ ደኣ እንታዎት እዮም በለ
ንሱ ድማ እዚኣቶም እግዚኣብሄር ንግልያኻ ዝጸገዎ ደቂ እዮም በለ
ሽዑ እተን ግዙኣት ምስ ደቀን ቀሪበን ሰገዳ
ልያን ደቃን ከኣ ቀሪቦም ሰገዱ
ድሕሪት ድማ ዮሴፍን ራሄልን ሰገዱ
እዚ ዅሉ እተጓነፍክዎ ጭፍራኸ እንታይ ሐሲብካ ኢኻ ድማ በሎ
ኣብ ቅድሚ ጐይታይ ሞገስ ክረክብ ኢለ በለ
ኤሳው ከኣ ሓወየ ዝኣኽለኒ አሎኒ ናትካስ ንኣኻ ደኣ ይኹን በለ
ያእቆብ ድማ ኣይፋልካን ካብ ኣሐጐስካንስ ንገጽካ ኸኣ ገጽ ኣምላኽ ከም ዝርኢ ርእየያ እየ እሞ ኣብ ቅድሜካ ሞገስ እንተ ደኣ ረኺበስ በጃኻ ገጽ በረኸተይ ካብ ኢደይ ተቐበል
ኣምላኽ ጸግዩኒ ኵሉ መሊኡኒ ኣሎ እሞ እቲ ዝሰደድኩልካ ገጽ በረኸተይ ውሰዶ ደኣ ኢሉ ግዲ በሎ
ንሱ ኸኣ ወሰዶ
ኤሳው ድማ ንንቀል እሞ ንኺድ ኣነ ድማ ቀቅድሜኻ ክኸይድ እየ በለ
ንሱ ግና እዞም ቈልዑ ዕሸላት ከም ዝዀኑ ዜጥብዋ ጤለበጊዕን ኣሓን ከኣ ከም ዘለዋኒ ጐይታይ ይፈልጥ ኣሎ
ሓደ መዓልቲ እም ብዛ እንተ ሀወኽወን ኵለን መጓሰ ይሞታ
ጐይታይሲ ቀቅድሚ ግልያኡ ደኣ ይሕለፍ ኣነ ድማ ናብ ጐይታይ ኣብ ሰዒር ክሳዕ ዝበጽሕ ከም ስጕምቲ እተን ቀቅድመይ ዘለዋ ማልን ከም ስጕምቲ እቶም ቈልዑን ገይረ ቐስ እናበልኩ እመጽእ በሎ
ኤሳው ከኣ እምበኣርስኸ ካብዚ ምሳይ ዘሎ ህዝቢ ኽሐድገልካ በሎ
ንሱ ግና እዚኸ ስለምንታይ እዩ ኣብ ቅድሚ ጐይታይ ደኣ ሞገስ እርከብ በለ
ኤሳው በታ መዓልቲ እቲኣ መገዱ ናብ ስዒር ኣቢሉ ተመልሰ
ያእቆብ ድማ ናብ ሱኮት ተጓዕዘ ንእኡ ኸኣ ቤት ሰርሔ ንማሉውን ዳሳት ገበረ
ብዛዕባዚ ስም እታ ቦታ ሱኮት ተባህለ
ያእቆብ ድማ ካብ ጳዳንኣራም ምስ መጸ ኣብ ምድሪ ኸነኣን ናብ ዘላ ኸተማ ሴኬም ብደሓን አተወ
ኣብ መንጽር እታ ኸተማ ኸኣ ሰፈረ
እታ ድንኳኑ ተኺሉላ ዝነበረ ኽፍሊ ግራት ድማ ኣብ ኢድ ደቂ ሓሞር ኣቦ ሴኬም ብሚእቲ ቀሲጣ ዐደጋ
ኣብኣ መሰውኢ ኣቝሙ ኸኣ ኤልኤሎሄእስራኤል ኣውጽኣሉ
እታ ልያ ንያእቆብ ዝወለደትሉ ዲና ጓላ ኸኣ ነዋልድ እታ ሃገር ክትርኢ ወጸት
ሴኬም ወዲ ሓሞር እቲ ሓዋዊ ጐይታ እታ ሃገር ድማ ረኣያ ወሲድዋ ኸኣ ምስኣ ደቀሰ ኣነወራውን
ነፍሱ ድማ ምስ ዲና ጓል ያእቆብ ተጣበቐት ነታ ጓል ፈተዋ ነታ ጓልውን ብፍቕሪ ተዛረባ
ሴኬም ድማ ነቦኡ ሓሞር እዛ ጓል እዚኣ ሰበይተይ ክትከውን ኣምጽኣለይ ኢሉ ተዛረቦ
ያእቆብ ድማ ንጓሉ ዲና ኸም ዘርከሳ ሰምዔ ደቁ ኸኣ ምስ ማሉ ኣብ መሮር ነበሩ እሞ ያእቆብ ክሳዕ ዚኣትዉ ስቕ በለ
ሓሞር ኣቦ ሴኬም ከኣ ምስኡ ኺዛረብ ናብ ያእቆብ ወጸ
ደቂ ያእቆብ ድማ እዚ ምስ ሰምዑ ካብ መሮር አተዉ
እቶም ሰባት ከኣ ምስ ጓል ያእቆብ ብምድቃሱ ኺግበር ዘይግባእ ኣብ እስራኤል ነውሪ ስለ ዝነበረ ጕህዮም ኣዝዮም ተናደዱ
ሓሞር ድማ ነፍሲ ወደይ ሴኬም ምስ ጓልኩም ተጣቢቓ እያ እሞ በጃኹም ሰበይቱ ኽትከውን ሀብዎ
ምሳና ተዋሰቡ ኣዋልድኩም ሀቡና ንኣኻትኩምውን ኣዋልድና ውሰዱ ም ሳና ድማ ንበሩ
እንሃ እዛ ም ድሪ ኣብ ቅድሜኹም ኣላ ተቐሚጥኩም ንገዱላን ተረስተይዋን ኢሉ ተዛረቦም
ሴኬም ድማ ነቦኣን ነሕዋታን ኣብ ቅድሚኹም ኰታ ምገስ እርከብ ዝበልኩምኒ ኽህብ እየ
ገዝምን ህያብን ኣዚኹም ኣብዚሕኩም ኣዝዙኒ
እታ ጓል ደኣ ሰበይተይ ክትከውን ሀቡኒ እምበር ከም ዝበልኩምኒ እህብ በሎም
ደቂ ያእቆብ ከኣ ንሓብቶም ዲና ስለ ዘነወራ ንሴኬም ን ነቦኡ ሓሞርን መሊሶም ብተንኰል ተዛረብዎም በልዎም ድማ ሓብትና ንዘይተገዝረ ሰብኣይ ክንህብ እዚ የነውረና እዩ እሞ እዚ ነገርዚ ኽንገብር ኣይንኽእልን
ተባዕታይ ዘበለ ዅሉ ብምግዛርኩም ከማና እንተ ዀንኩም በዚ ጥራይ ሕራይ ንብለኩም
ሽዑ ኣዋልድና ንህበኩም ኣዋልድኩም ከኣ ንወስድ ምሳኻትኩም ድማ ንነብር ሓደ ህዝቢውን ንኸውን
ክትግዘሩ እንተ ዘይሰማዕኩምና ግና ጓልና ሒዝና ንኸይድ
ንሓሞርን ንሴኬም ወዲ ሓሞርን ከኣ እቲ ዘረባኦም ባህ ኣበሎም
እቲ ጐበዝ ድማ ንጓል ያእቆብ ፈትይዋ ነበረ እሞ እዚ ነገርዚ ንምግባር ኣይደንጐየን
ኣብ ቤት ኣቦኡ ኻብ ዘለዉ ዅሎም ከኣ ንሱ ይኸብር ነበረ
ሓሞርን ወዱ ሴኬም ን ናብ ደገ ኸተማኦም ከይዶም ንሰብ እታ ኸተማኦም ከምዚ ኢሎም ተዛረብዎም እዞም ሰባት እዚኦም ምሳና ሰብ ሰላም እዮም እዛ ምድሪ ድማ እንሃ ንኣታቶም እትኣክል ገፋሕ እያ እሞ ኣብዛ ምድሪ ይቀመጡን ይንገዱላን
ኣዋልዶም ንኣና ኣንስቲ ንወስድ ኣዋልድና ድማ ንኣታቶም ንሀቦም
እዞም ሰባት እዚኣቶም ግና ምሳና ኪቕመጡ ምሳና ሓደ ህዝቢ ኪዀኑ ድማ በዚ ጥራይ ሕራይ ይብሉና ንሳቶም ግዙራት ከም ዝዀኑ ኵሉ ተባዕታይና ኺግዘር
ማሎምን ገንዘቦምን ኵሉ እንስሳኦምንከ ናትናዶ ኣይኰነን ሓንትስ ሕራይ ደኣ ንበሎም እምበር ምሳና ኺነብሩ እዮም
እቶም ብደገ ኸተማኡ ዝወጹ ዅላቶም ንሓሞርን ንወዱ ሴኬም ን ሰም ዕዎም እሞ ብደገ ኸተማኡ ዝመጸ ዘበለ ዅሉ ተባዕታይ ተገዝረ
ኰነ ኸኣ ኣብ ሳልሰይቲ መዓልቲ ኪቕንዘዉ ኸለዉ ክልተ ደቂ ያእቆብ ስምኦንን ሌውን ኣሕዋት ዲና ሰሴፎም ወሲዶም ነታ ኸተማ ኸይሐሰበት ሓደጋ ወዲቖም ተባዕታይ ዘበለ ዅሉ ቐተሉ
ንሓሞርን ንወዱ ሴኬምን ብስሕለት ሴፍ ቀቲሎም ንዲና ኻብ ቤት ሴኬም ሒዞምዋ ወጹ
ደቂ ያእቆብ ንሓብቶም ስለ ዘርከስዋ ናብቶም ቅቱላት መጺኦም ነታ ኸተማ ዘመትዋ
ኣባጊዖምን ኣሓኦምን ኣእዱጎምን ኣብ ከተማ ዝነበረን ኣብ መሮር ዝነበረን ድማ ወሰዱ
ኵሉ ገንዘቦምን ኵሎም ሕጻውንቶምን ኣንስቶምን ማረኹ ኣብ ቤት ንተረኽበ ዅሉ ድማ ዘመቱ
ያእቆብ ከኣ ንስምኦንን ንሌውን ኣብ መንጎ እዞም ኣብዛ ሃገር ዚነብሩ ኣብ መንጎ ኸነኣናውያንን ፈረዛውያንን ንኽፉእ ጨና ብም ግባርኩም ኣጨነቕኩም ኒ
ኣነ ብቝጽሪ ሒደት እየ ንሳቶም ከኣ ተኣኪቦም ይቐትሉኒ ኣነን ቤተይን ድማ ንጠፍእ በሎም
ንሳቶም ከኣ ኣብ ሓብትናዶ ደኣ ኸም ኣብ ኣመንዝራ ኺግበር እዩ በሉ
ኣምላኽ ድማ ንያእቆብ ተንስእ እሞ ናብ ቤትኤል ደይብ ኣብኣውን ተቐመጥ
ኣብኣ ድማ ነቲ ኻብ ቅድሚ ሓውካ ኤሳው ክትሀድም ከሎኻ እተገልጸልካ ኣምላኽ መሰውኢ ግበር በሎ
ሽዑ ያእቆብ ንስድራኡን ም ስኡ ንዝነበሩ ዅሎም ን ኣብ ማእከልኩም ዘለዉ ጓኖት ኣማልኽቲ ኣርሕቑ ጽረዩ ክዳውንትኹምውን ለውጡ
ንተንስእ ናብ ቤትኤል ድማ ንደይብ ኣብኣ ኸኣ ነቲ ብመዓልቲ ጸበባይ ዝሰምዓንን ኣብ ዝኸድክዎ መገዲ ምሳይ ዝነበረን ኣምላኽ መሰውኢ ኽገብር እየ በሎም
ኣብ ኢዶም ዝነበሩ ዅሎም ጓኖት ኣማልኽትን ኣብ ኣእዛኖም ዝነበረ ቐላብትን ንያእቆብ ሀብዎ
ያእቆብ ድማ ኣብ ትሕቲ እቲ ኣብ ጥቓ ሴኬም ዘሎ ድዋ ሐብኦ
ተጓዕዙ ኸኣ
ኣብተን ኣብ ዙርያኦም ዝነበራ ኸተማታት ድማ ዓብዪ ፍርሃት ኣምላኽ ኰነ እሞ ንደቂ ያእቆብ ኣይሰጐጕዎምን
ያእቆብን እቲ ምስኡ ዝነበረ ዅሉ ህዝብን ናብታ ኣብ ምድሪ ኸነኣን ዘላ ሉዝ መጹ ንሳ ኸኣ ቤትኤል እያ ኣብኣ ድማ መሰውኢ ነደቐ
እቲ ኻብ ቅድሚ ሓዉ ኺሀድም ከሎ ኣምላኽ ኣብኣ ስለ እተገልጸሉ ነታ ቦታ ኤልቤትኤል ኣውጽኣላ
ዲቦራ መጕዚት ርብቃ ሞተት ኣብ ትሕቲ ቤትኤል ኣብ ትሕቲ እቲ ድዋ ድማ ተቐብረት
ስሙ ኸኣ ድዋ ብኽያት ተባህለ
ያእቆብ ካብ ጵዳንኣራም ምስ መጸ ድማ ኣምላኽ ከም ብሓድሽ ተራእዮ ባረኾ ኸኣ
ኣምላኽ ድማ ስምካ ያእቆብ እዩ ድሕሪ ደጊምሲ ስምካ ያእቆብ ኣይብሀልን ስምካ እስራኤል ደኣ ኪኸውን እዩ በሎ
ስሙ ኸኣ እስራኤል ኣውጽኣሉ
ኣምላኽ ድማ ኣነ እቲ ዅሉ ዝኽእል ኣምላኽ እየ
ፍረን ብዛሕን ህዝብን ብዝሒ ህዝብታትን ካባኻ ኺወጹ እዩም ነገስታት ከኣ ካብ ሕቜኻ ኪወጹ እዮም
እዛ ንኣብርሃምን ንይስሃቅን ዝሀብክዎም ምድሪ ንኣኻ ኽህበካ እየ
ብድሕሬኻ ድማ እታ ምድሪ ንዘርእኻ ኽህቦ እየ በሎ
ኣምላኽ ድማ ካብታ ምስኡ እተዛረበላ ቦታ ኻብኣ ደየበ
ያእቆብ ከኣ ኣብታ ምስኡ እተዛረበላ ቦታ ሓወልቲ ሓወልቲ እምኒ ተኸለ
ኣብኣ ድማ መስዋእቲ መስተ ኸዐወ ኣብ ልዕሊኡውን ዘይቲ ኸዐወ
ያእቆብ ከኣ ነታ ኣምላኽ ኣብኣ ም ስኡ እተዛረበላ ቦታ ስማ ቤትኤል ኣውጽኣላ
ካብ ቤትኤል ድማ ተላዕሉ
ንኤፍራታ ኺበጽሑ ገና ገለ መገዲ ተሪፍዎም ከሎ ራሄል ወለደት
ክትወልድ ከላ ድማ ጻዕሪ በርትዓ
ኰነ ኸኣ ብሕርሳ ኽትጽዐር ከላ እታ መሕረሲት ሕጂ ድማ ወዲ ረኺብኪ ኢኺ እሞ ኣይትፍርሂ በለታ
ኰነ ኸኣ ክትመውት ነፍሳ ኽትወጽእ ከላ ድማ ስሙ ቤንኦኒ ኣውጽኣትሉ
ኣቦኡ ግና ብንያም ኣውጽኣሉ
ራሄል ከኣ ሞተት ኣብ መገዲ ኤፍራታ ድማ ተቐብረት ንሳ ቤትልሄም እያ
ያእቆብ ድማ ኣብ መቓብራ ሓወልቲ ተኸለ ንሱ እቲ ኽሳዕ ሎሚ ዘሎ ሓወልቲ መቓብር ራሄል እዩ
እስራኤል ከኣ ካብኡ ተላዒሉ ድንኳኑ ኣብ ክንየው ግምቢ ኤደር ተኸለ
ኰነ ድማ እስራኤል ኣብኡ ኣብታ ምድሪ እቲኣ ተቐሚጡ ኸሎ ሮቤል ከይዱ ምስ ቢልሃ ሰበይቲ ወሰን ኣቦኡ ደቀሰ
እስራኤል ድማ ሰምዔ
ኣወዳት ያእቆብ ከኣ ዓሰርተው ክልተ ነበሩ
ደቂ ልያ ሮቤል በዅሪ ያእቆብን ስምኦንን ሌውን ይሁዳን ይሳኮርን ዛብሎንን
ደቂ ራሄል ዮሴፍን ብንያምን
ደቂ ቢልሃ ግዝእቲ ራሄል ድማ ዳንን ንፍታሌምን
ደቂ ዚልጳ ግዝእቲ ልያ ኸኣ ጋድን ኣሴርን እዚኣቶም ኣብ ጳዳንኣራም እተወልዱሉ ደቂ ያእቆብ እዮም
ያእቆብ ድማ ናብ ኣቦኡ ይስሃቅ ናብ መምሬ ኣብ ቅርያትኣርባዕ መጸ
ንሳ እታ ኣብርሃምን ይስሃቅን ተሰዲዶምዋ ዝነበሩ ኬብሮን እያ
ዕድመ ይስሃቅ ከኣ ሚእትን ስማንያን ዓመት ኰነ
ይስሃቅ ድማ ትንፋሱ ወጸት እሞ ሞተ
ኣሪጉ ዕድመ ጸጊቡ ናብ ህዝቡ ተአከበ
ደቁ ኤሳውን ያእቆብን ከኣ ቀበርዎ
ወለዶ ኤሳው ንሱ ድማ ኤዶም እዚ እዩ
ኤሳው እተን ኣንስቱ ኻብ ኣዋልድ ከነኣን ዓዳ ጓል ኤሎን ሔታውን ኦሆሊባማ ጓል ዓና ጓል ጺብዖን ሓዋዊን ባስማት ጓል እስማኤል ሓብቲ ነባዮትን ወሰደ
ዓዳ ድማ ንኤሳው ኤሊፋዝ ወለደትሉ ባስማት ከኣ ንራጉኤል ወለደት
ኦሆሊባማውን የዑስን ያዕላምን ቆራሕን ወለደት
እዚኣቶም ኣብ ምድሪ ኸነኣን እተወልዱሉ ደቂ ኤሳው እዮም
ኤሳው ኣንስቱን ኣወዳቱን ኣዋልዱን ኵሉ ስድራ ቤቱን ማሉን ኵሉ እንስሳኡን ኣብ ምድሪ ኸንኣን ዘጥረዮ ዅሉ ገንዘቡን ወሰደ ካብ ቅድሚ ያእቆብ ሓዉ ኸኣ ናብ ካልእ ምድሪ ኸደ
ብሓደ ኸይቅመጡ እቲ ጥሪቶም በዚሑ ነበረ እሞ ብምኽንያት ማሎም ድማ እታ ምድሪ ስደቶም ክትጾሮም ኣይከኣለትን
ኤሳው ከኣ ኣብ ከረን ስዒር ተቐመጠ
ኤሳው ኤዶም እዩ
ወለዶ ኤሳው ኣቦ ኤዶማውያን ኣብ ከረን ስዒር እዚ እዩ
ስማት ደቂ ኤሳው እዚ እዩ ኤሊፋዝ ወዲ ዓዳ ሰበይቲ ኤሳው ራጉኤል ወዲ ባስማት ሰበይቲ ኤሳው
ደቂ ኤሊፋዝ ከኣ ቴማን ኦማር ጼፎ ጋዕታም ቄናዝ ነበሩ
ቲምናዕ ድማ ሰበይቲ ወሰኑ ንኤሊፋዝ ወዲ ኤሳው ነበረት እሞ ኔሊፋዝ ኣማሌቅ ወለደትሉ
እዚኣቶም ደቂ ዓዳ ሰበይቲ ኤሳው እዮም
ደቂ ራጉኤል ድማ እዚኣቶም እዮም ናሓትን ዜራሕን ሻማን ሚዛን እዚኣቶም ደቂ ባስማት ሰበይቲ ኤሳው ነበሩ
ደቂ ኦሆሊባማ ሰበይቲ ኤሳው ጓል ዓና ጓል ጺብዖን ድማ እዚኣቶም እዮም ንሳ ንኤሳው የዑሽን ያዕላማን ቆራሕን ወለደትሉ
ሹማምቲ ደቂ ኤሳው ደቂ ኤልፋዝ በዅሪ ኤሳው እዚኣቶም እዮም ሹም ቴማን ሹም ኦማር ሹም ጼፎ ሹም ቄናዝ ሹም ቆራሕ ሹም ጋዕታም ሹም ኣማሌቅ
እዚኣቶም ሹማም ቲ ኤሊፋዝ ኣብ ም ድሪ ኤዶም እዮም
እዚኣቶም ደቂ ዓዳ እዮም
ደቂ ራጉኤል ወዲ ኤሳው ድማ እዚኣቶም እዮም ሹም ናሓት ሹም ዜራሕ ሹም ሻማ ሹም ሚዛ
እዚኣቶም ሹማምቲ ራጉኤል ኣብ ምድሪ ኤዶም እዮም
ንሳቶም ደቂ ባስማት ሰበይቲ ኤሳው እዮም
ደቂ ኦሆሊባማ ሰበይቲ ኤሳው ድማ እዚኣቶም እዮም ሹም የዑስ ሹም ያዕላም ሹም ቆራሕ
እዚኣቶም ሹማምቲ ኦሆሊባማ ጓል ዓና ሰበይቲ ኤሳው እዮም
እዚኣቶም ደቂ ኤሳው ንሱ ኤዶም ሹማምቶም ድማ እዚኣቶም እዮም
ደቂ ሰዒር ሖራዊ ኣብታ ሃገር ዝነበሩ እዚኣቶም እዮም ሎጣንን ሾባልን ጺብዖንን ዓናን ዲሾንን ኤጾርን ዲሻንን እዚኣቶም ሹማምቲ ሖራውያን ደቂ ስዒር ኣብ ምድሪ ኤዶም እዮም
ደቂ ሎጣን ከኣ ሖሪን ሄማምን ነበሩ ሓብቲ ሎጣን ድማ ቲምናዕ
ደቂ ሾባል ከኣ እዚኣቶም እዮም ዓልዋንን ማናሓትን ኤባልን ሼፎን ኦናምን
ደቂ ጺብዖን ድማ እዚኣቶም እዮም ኣያን ዓናን
እዚ ዓና እዚ ኣእዱግ ኣቦኡ ጺብዖን ኣብ በረኻ ኺጓሲ ኸሎ ዐይንታት ማይ ውዑይ ዝረኸበ እዩ
ደቂ ዓና ኸኣ እዚኣቶም እዮም ዲሾንን ኦሆሊባማ ጓል ዓናን
ደቂ ዲሾን ከኣ እዚኣቶም እዮም ሔምዳንን ኤሽባንን ይትራንን ከራንን
ደቂ ኤጽር እዚኣቶም እዮም ቢልሃንን ዛዕዋንን ዓቃንን
ደቂ ዲሻን እዚኣቶም እዮም ዑጽን ኣራንን
ሹማምቲ ሖራውያን እዚኣቶም እዮም ሹም ሎጣን ሹም ሾባል ሹም ጺብዖን ሹም ዓና ሹም ዲሾን ሹም ኤጽር ሹም ዲሻን
እዚኣቶም በብስሞም ኣብ ምድሪ ስዒር ዘለዉ ሹማምቲ ሖራውያን እዮም
ገና ኣብ ደቂ እስራኤል ንጉስ ከይነገሰ ኣብ ምድሪ ኤዶም ዝነገሱ ነገስታት ድማ እዚኣቶም እዮም ቢላዕ ወዲ ቤዖር ኣብ ኤዶም ነገሰ ከተማኡ ኸኣ ዲንሃባ ተባህለት
ቤላዕ ድማ ሞተ ዮባብ ወዲ ዘራሕ ካብ ቦጽራ ኣብ ክንዳኡ ነገሰ
ዮባብ ከኣ ሞተ
ሑሻም ካብ ሃገር ቴማኒ ኣብ ክንዳኡ ነገሰ
ሑሻም ድማ ሞተ
ሃዳድ ወዲ በዳድ እቲ ንሰብ ሚድያን ኣብ መሮር ሞኣብ ዝሰዐረ ኣብ ክንዳኡ ነገሰ
ስም ከተማኡ ድማ ዓዊት ነበረ
ሃዳድ ከኣ ሞተ
ሳምላ ኻብ ማስሬቃ ኣብ ክንዳኡ ነገሰ
ሳምላ ድማ ሞተ
ሻኡል በዓል እታ ጥቓ ርባ ዘላ ረሖቦት ኣብ ክንዳኡ ነገሰ
ሻኡል ከኣ ሞተ እሞ በዓልሓናን ወዲ ኣኽቦር ኣብ ክንዳኡ ነገሰ
በዓልሓናን ወዲ ኣኽቦር ድማ ሞተ
ሃዳር ከኣ ኣብ ክንዳኡ ነገሰ
ስም ከተማኡ ድማ ጳዑ ነበረ ስም ሰበይቱ ኸኣ ሜሄጣብኤል እዩ ንሳ ጓል ማጥሬድ ጓል ሜዛሃብ እያ
ስም ሹማምቲ ኤሳው በብዓሌቶም በብቦታኦም በብስሞም እዚ እዩ ሹም ቲምናዕ ሹም ዓልዋ ሹም የቴት ሹም ኦሆሊባማ ሹም ኤላ ሹም ጲኖን ሹም ቄናዝ ሹም ቴማን ሹም ሚብጻር ሹም ማግዲኤል ሹም ዒራም
እዚኣቶም በብምቕማጦም ኣብ ምድሪ ርስቶም ዘለዉ ሹማምቲ ኤዶም እዮም
ኤሳው ንሱ ኣቦ ኤዶማውያን እዩ
ያእቆብ ድማ ኣብታ ኣቦኡ ተሰዲድዋ ዝነበረ ምድሪ ኣብ ምድሪ ኸነኣን ተቐመጠ
ወለዶ ያእቆብ እዚ እዩ
ዮሴፍ ወዲ ዓሰርተው ሾብዓተ ዓመት ምስ ኰነ ምስ ኣሕዋቱ ጤለበጊዕ ይጓሲ ነበረ
ንሱ ብንእስነቱ ኾሎ ኸኣ ምስ ደቂ ቢልሃን ምስ ደቂ ዚልጳን ኣንስቲ ኣቦኡ ነበረ
ዮሴፍ ድማ እቲ ኽፉእ ወሬኦም ነቦኦም የምጽኣሉ ነበረ
እስራኤል ንዮሴፍ ወዲ እርግናኡ ነበረ እሞ ሓለፋ ዅሎም ደቁ ይፈትዎ ነበረ
ወለል ዚብል ቀም ሽ ከኣ ገበረሉ
እቶም ኣሕዋቱ ኣቦኦም ሓለፋ ዅላቶም ኸም ዝፈተዎ ርእዮም ጸልእዎ ብሰላም ኪዛረብዎ ድማ ኣይከኣሉን
ዮሴፍ ከኣ ሕልሚ ሐለመ ነሕዋቱ ድማ ነገሮም
መሊሶም ከኣ ኣዝዮም ጸልእዎ
ንሱ ድማ ዝሐለምክዎ ሕልሚ እማ ስምዑ እንሆ ንሕና ኣብ ማእከል ግራት እንዳእቲ ንኣስር ነበርና
እንሆ ኸኣ እንዳእተይ ተንሲኣ ትኽ በለት
እንሆ ድማ እንዳእትኹም ንእንዳእተይ ከቢበን ሰገዳላ በሎም
ሽዑ ኣሕዋቱ እሞ ብሓቂዶ ኣብ ልዕሌና ኽትነግስ ብሓቂዶኸ ኽትገዝኣና ኢኻ በልዎ
መሊሶም ከኣ ብዛዕባ ሕልምታቱን ዘረባኡን ኣዝዮም ጸልእዎ
ካልእ ሕልሚ ድማ ሐለመ ነሕዋቱ ኸኣ ነገሮም እንሆ ካልእ ሕልሚ ሐለምኩ እንሆ ድማ ጸሓይን ወርሕን ዓሰርተው ሓደ ከዋኽብትን ሰገዱለይ በለ
ነቦኡን ነሕዋቱን ድማ ነገሮም ኣቦኡ ኸኣ ገንሖ እዚ ዝሐለምካዮ እንታይ ሕልሙ እዩ ብሓቂዶ ኣነን ኣዴኻን ኣሕዋትካን መጺእና ኣብ ምድሪ ኽንሰግደልካ ኢና በሎ
ኣሕዋቱ ኸኣ ቀንኡሉ
ኣቦኡ ግና ነዚ ነገርዚ ኣብ ልቡ ዐቝርዎ ነበረ
ኣሕዋቱ ድማ ጤለበጊዕ ኣቦኦም ኪጓስዩ ናብ ሴኬም ከዱ
እስራኤል ከኣ ንዮሴፍ ኣሓትካ ደኣ ኣብ ሴኬምዶ ይጓስዩ ኣየለዉን ንዓ ናባታቶም ክሰደካ በሎ
ንሱ ኸኣ እኔኹ በሎ
ኪድ እሞ እቶም ኣሕዋትካ ደሓን እንተለዉ እተን ጤለበጊዕውን ደሓን እንተለዋ ርኤ ቃል ድማ ምለሰለይ በሎ
ከምዚ ገይሩ ኻብ ለሰ ኬብሮን ለኣኾ ንሱ ኸኣ ናብ ሴኬም መጸ
እብቲ መሮር ሃለው ኪብል ከሎ እንሆ ሓደ ሰብኣይ ረኸቦ
እቲ ሰብኣይ ከኣ እንታይ ትደሊ ኣሎኻ ኢሉ ሐተቶ
ንሱ ድማ ኣሕዋተይ እደሊ ኣሎኹ ኣበይ ከም ዚጓስዩ ዀታ ንገረኒ በለ
እቲ ሰብኣይ ከኣ ናብ ዶታን ንኺድ ኪብሉ ሰሚዔዮም ነበርኩ እሞ ካብዝስ ለቒቖም እዩም በለ
ዮሴፍ ከኣ ደድሕሪ ኣሕዋቱ ኸይዱ ኣብ ዶታን ረኸቦም
ካብ ርሑቕ ድማ ረኣይዎ ገና ኣባታቶም ከይቀረበ ኸኣ ኪቐትልዎ ተታናዀሉ
ንሓድሕዶም ድማ ተባሃሀሉ እቲ ሓላሚ እንሆ ይመጽእ ኣሎ ሕጂ ኸኣ ንዑ ንቕተሎ ኣብ ሓንቲ ኻብዘን ጐደጕድ ንደርብዮ እሞ ሕሱም ኣራዊት በሊዕዎ ንበል
እቲ ሕልም ታቱ እንታይ ከም ዚኸውን ድማ ንርኢ
ሮቤል ከኣ እዚ ሰሚዑ ኻብ ኢዶም ኣድሐኖ ነፍሲ ኣይንቕተል ድማ በለ
ሮቤል ከኣ ካብ ኢዶም ኣድሒኑ ናብ ኣቦኡ ምእንቲ ኺመልሶ ኢሉ ብኢድ እኳ ኣይትተንክይዎ ኣብዚ በረኻ ኣብ ዘሎ ጕድጓድ ደርብይዎ እምበር ደምሲ ኣይትኽዐዉ በሎም
ኰነ ኸኣ ዮሴፍ ናብ ኣሕዋቱ ምስ መጸ ነቲ ተኸዲንዎ ዝነበረ ቐምሹ እቲ ወለል ዚብል ቀምሽ ቀንጠጥዎ
ወሲዶም ድማ ናብ ጕድጓድ ደርበይዎ
እቲ ጕድጓድ ከኣ ማይ ዜብሉ ጥራዩ ነበረ
እንጌራ ኺበልዑ ድማ ተቐመጡ
ኣዒንቶም ቋሕ ኣቢሎም ጠመቱ እንሆ ኸኣ እስማኤላውያን ቃፍላይ ኣግማሎም ሽቱን ቀመምን ከርበን ተጽዒነን ናብ ግብጺ ኼውርድዎ ኪኸዱ ካብ ጊልዓድ ኪመጹ ረኣዩ
ይሁዳ ድማ ነሕዋቱ ሓውና ቐቲልና ደሙ እንተ ሓባእናስ እንታይ ክንጥቀም ኢና ንዑ ግዳ ኣብዞም እስማዔላውያን ንሽጦ ሓውናን ስጋናን እዩ እሞ ኢድና ኣብ ልዕሊኡ ኣይትኹን በሎም
ኣሕዋቱ ድማ ሰም ዕዎ
እቶም ነጋዶ ሰብ ሚድያን ኪሐልፉ ኸለዉ ንዮሴፍ ኣልዒሎም ካብ ጕድጓድ ኣውጽእዎ እሞ ንዮሴፍ ንዕስራ ሲቃል ብሩር ኣብ እስማዔላውያን ሸጥዎ
ንሳቶም ከኣ ንዮሴፍ ናብ ግብጺ ወሰድዎ
ሮቤል ድማ ናብቲ ጕድጓድ ተመልሰ እንሆ ኸኣ ዮሴፍ ኣብቲ ጉድጓድ ኣይነበረን
ሽዑ ኽዳኑ ቐደደ
ናብ ኣሕዋቱ ተመሊሱ ድማ እቲ ቘልዓ የሎን ኣነ ደኣ ናበይ ክኸይድ እየ በለ
ቀምሽ ዮሴፍ ወሲዶም ከኣ ወጠጦ ሐሪዶም ነቲ ቀምሽ ኣብ ደም ጠለቕዎ
ነቲ ወለል ዚብል ቀምሽ ሰዲዶም ናብ ኣቦኦም ኣእተውዎ እዚ ረኺብና እሞ ቀምሽ ወድኻ እንተ ዀይኑ ወይ እንተ ዘይኰነ እስኪ ኣለልዮ ድማ በሉ
ኣለልይዎ ኸኣ እዚ ቐምሽ ወደይ እዩ ሕሱም ኣራዊት በሊዕዎ ዮሴፍ ብርግጽ ተበሊዑ በለ
ያእቆብ ድማ ክዳኑ ቐዲዱ ኣብ ሕቝኡ ማቕ ተዐጥቀ ብዛዕባ ወዱ ብዙሕ መዓልቲ ሐዘነ
ኵሎም ኣወዳቱን ኵለን ኣዋልዱን ድማ ኬጸናንዕዎ ተንስኡ
ንሱ ግና ምጽንናዕ ኣበየ ብሓዘን ናብ ወደይ ናብ ሽኦል ክወርድ እየ ድማ በለ
ኣቦኡ ኸኣ በኸየሉ
እቶም ሚድያናውያን ድማ ናብ ግብጺ ናብ ጶጢፋር በዓል መዋእል ፈርኦን ሓለቓ ዘብዔኛታት ሸጥዎ
በቲ ወርሓት እቲ ኸኣ ዀነ ይሁዳ ኻብ ኣሕዋቱ ወሪዱ ናብ ሒራ ዝስሙ ኣዱላዊ ሰብኣይ ኣተወ
ይሁዳ ኣብኡ ጓል ሱዓ ዝስሙ ከነኣናዊ ሰብኣይ ረኣየ ወሲዱ ኸኣ ኣተዋ
ንሳ ጠነሰት ወዲውን ወለደት ስሙ ድማ ዔር ኣውጽኣትሉ
ደጊማ ኸኣ ጠነሰት ወዲውን ወለደት ስሙ ድማ ኦናን ኣውጽኣትሉ
ከም ብሓድሽ ከኣ ደጊማ ወዲ ወለደት ስሙውን ሼላ ኣውጽኣትሉ
ንእኡ ኽትወልድ ከላ ይሁዳ ኣብ ከዚብ ነበረ
ይሁዳ ድማ ንዔር በዅሪ ወዱ ታማር ዝስማ ሰበይቲ ኣምጽኣሉ
ዔር በዅሪ ይሁዳ ግና ኣብ ቅድሚ እግዚኣብሄር ክፉእ ነበረ እግዚኣብሄር ከኣ ቀተሎ
ሽዑ ይሁዳ ንኦናን ናብ ሰበይቲ ሓውካ እቶ እሞ ውረሳ ንሓውካ ድማ ዘርኢ ኣቝም በሎ
ኦናን ግና እቲ ዘርኢ ንእኡ ኸም ዘይከውን ፈለጠ
ኰነ ኸኣ ናብ ሰበይቲ ሓዉ ምስ ዚአቱ ንሓዉ ዘርኢ ምእንቲ ኸይህብ ኢሉ ናብ ምድሪ ኸዐዎ
እቲ ዝገበሮ ኣብ ቅድሚ እግዚኣብሄር ክፉእ ኰነ እሞ ንእኡ ድማ ቀተሎ
ሽዑ ይሁዳ ንሱ ድማ ከም ኣሕዋቱ ኸይመውት ኢሉ ንታማር ሰበይቲ ወዱ ወደይ ሼላ ኽሳዕ ዚዐቢ ኺዲ ኣብ እንዳ ኣቦኺ መበለት ኴንኪ ተቐመጢ በላ
ታማር ድማ ኸይዳ ኣብ እንዳ ኣቦኣ ተቐመጠት
ድሕሪ ብዙሕ መዓልቲ ድማ ጓል ሹዓ ሰበይቲ ይሁዳ ሞተት
ይሁዳ ምስ ተጸናንዔ ንሱ ምስ ሒራ ኣዱላማዊ ፈታዊኡ ናብቶም ኣባጊዑ ዚቘርጹ ናብ ቲምናት ደየበ
ንታማር ድማ እንሆ ሓሙኺ ኣባጊዑ ኪቘርጽ ናብ ቲምናት ይድይብ ኣሎ ኢሎም ነገርዋ
ንሳ ኸኣ ሼላ ዓብዪ ኽንሱ ሰበይቱ ኽትከውን ከምዘይተዋህበት ረኣየት እሞ ክዳን ምብልውናኣ ኣንቢራ መጐልበቢ ተጐልቢባ ኣብ ጥቓ መገዲ ቲምናት ኣብ ዘላ ደገ ዔናይም ተቐመጠት
ይሁዳ ምስ ረአያ ገጻ ሸፊና ነበረት እሞ ኣመንዝራ መሰለቶ
ንሱ ኸኣ ሰበይቲ ወዱ ም ዃና ኣይፈለጠን እሞ ኣብቲ ጥቓ መገዲ ናብኣ ኣግሊሱ በጃኺ ናባኺ ኽኣቱ ሕደግኒ በላ
ንሳ ድማ ናባይ ክትኣቱስ እንታይ እሞ ትህበኒ በለቶ
ኣነ ኻብ መጓሰይ ጥቦት ማሕስእ እሰደልኪ በላ
ንሳ ኸኣ ክሳዕ እትሰደለይከ ታሕዚዶ ትህበኒ ኢኻ በለቶ
ንሱ ኸኣ እንታይ ታሕዙ እሞ ኽህበኪ በለ
ቀለቤትካን ማዕተብካን እዛ ኣብ ኢድካ ዘላ በትርኻን በለት
ሀባ እሞ አተዋ ኽኣ ንሳውን ካብኡ ጠነሰት
ተንሲኣ ኸኣ ከደት መጐልበቢኣ ኣንቢራ ድማ ክዳን ምብልውናኣ ተኸድነት
ይሁዳ እቲ ታሕዚ ኻብ ኢድ እታ ሰበይቲ ኽወስድ ብኢድ እቲ ኣዱላማዊ ፈታዊኡ ጥቦት ማሕስእ ሰደደላ
ንሱ ግና ኣይረኸባን
ነቶም ሰብ እታ ቦታ እቲኣ እታ ኣብ ኤናይም ኣብ መገዲ ተቐሚጣ ዝነበረት ኣመንዝራ ኣበይ እያ ዘላ ኢሉ ሐተተ
ኣብዚ ኣመንዝራ ኣይነበረትን በሉ
ናብ ይሁዳ ተመልሊሱ ድማ ኣይረኸብክዋን እቶም ሰብ እታ ቦታ እቲኣ ኸኣ ኣብዝስ ኣመንዝራ ኣይነበረትን ኢሎም በሎ
ይሁዳ ድማ እንሆ እዚ ጥቦትዚ ሰዲደ ንስኻ ኸኣ ኣይረኸብካያን እሞ መላገጺ ኸይንኸውንሲ ትውሰዶ በለ
ኰነ ድማ ድሕሪ ሰለስተ ወርሒ ኣቢሉ ንይሁዳ ታማር ሰበይቲ ወድኻ ዘምያ እንሆ ኸኣ ብዝሙት ጠኒሳ አላ ኢሎም ነገርዎ
ይሁዳ ድማ ኣውጽእዋ እሞ ትንደድ በለ
ምስ ኣውጽእዋ ድማ ናብ ሓሙኣ ኣነ ኻብ በዓል እዚ እየ ጠኒሰ ዘሎኹ ኢላ ሰደደት
እዚ ቐለቤት እዚ እዚ መዓትብ እዚ እዛ በትሪ እዚኣንሲ ናይ መን ከም ዝዀና እስኪ ኣለሊ በጃኻ ድማ በለት
ይሁዳ ኸኣ ኣለልይዎ ንወደይ ሼላ ካብ ዘይሀብክዋስ ካባይ ንሳ ትቐንዕ በለ
ድሕርቲ ግና ኣይፈለጣን
ኰነ ኸኣ ብጊዜ ሕርሳ እንሆ ኣብ ማሕጸና ማንታ ነበረ
ኰነ ድማ ክትወልድ ከላ እቲ ሓደ ኢዱ ኣውጽኤ እታ መሕረሲት ከኣ እዚ ቕድም ወጸ ኢላ ቀይሕ ፈትሊ ወሲዳ ኣብ ኢዱ ኣሰረትሉ
ኰነ ድማ ንሱ ኢዱ ምስ መለሰ እንሆ ሓዉ ወጸ
ንሳ ኸኣ ከመይ ሰንጢቕካ ባዕልኻ ወጻእካ በለት
ስሙ ድማ ፋሬስ ተባህለ
ብድሕሪኡ ኸኣ እቲ ኣብ ኢዱ ቐይሕ ፈትሊ ዝነበሮ ሓዉ ወጸ
ስሙ ድማ ዘራሕ ተባህለ
ንዮሴፍ ከኣ ናብ ግብጺ ኣውረድዎ
ጶጢፋር በዓል መዋእል ፈርኦን ሓለቓ ዘብዔኛታት ዝነበረ ግብጻዊ ሰብኣይ ድማ ካብ ኢድ እቶም ናብኡ ዘውረድዎ እስማኤላውያን ተሻየጦ
እግዚኣብሄር ምስ ዮሴፍ ነበረ እሞ ንሱ ዕዮኡ ዝቐንዓሉ ሰብኣይ ኰነ
ኣብ ቤት እቲ ግብጻዊ ጐይታኡ ድማ ነበረ
ጐይታኡ ኸኣ እግዚኣብሄር ምስኡ ኸም ዘሎን ንሱ ዝገበሮ ዅሉ ድማ እግዚኣብሄር ኣብ ኢዱ ኸም ዜቕንዓሉን ረኣየ
ዮሴፍ ከኣ ኣብ ቅድሚኡ ሞገስ ረኸበ የገልግሎውን ነበረ
ኣዛዝ ቤቱ ገበሮ ዘለዎ ዅሉ ኸኣ ኣብ ኢዱ ሀቦ
ኰነ ኸኣ ኣብ ቤቱን ኣብ ኵሉ ጥሪቱን ካብ ዝሾሞ ጊዜ ጀሚሩ እግዚኣብሄር ምእንቲ ዮሴፍ ኢሉ ንቤት እቲ ግብጻዊ ባረኻ
ኣብ ቤትን ኣብ መሮርን ኣብ ዝነበረ ዅሉ ጥሪቱ በረኸት እግዚኣብሄር ነበረ
ዘለዎ ዅሉ ኣብ ኢድ ዮሴፍ ኣሕሊፉ ሀቦ
ዘለዎ ዘበለ ድማ ብዘይ እታ ዝበልዓ እንጌራ ገለኳ ኣይፈለጠን
ዮሴፍ ከኣ መልክዔኛ ትርኢቱ ድማ ጽቡቕ ነበረ
ድሕርዚ ነገርዚ ኸኣ ዀነ ንዮሴፍ ሰበይቲ ጐይታኡ ዓይና ኣውደቐትሉ እሞ ምሳይ ደቅስ በለቶ
ንሱ ድማ እናአበየ ንሰበይቲ ጐይታኡ እንሆ ጐይታይ ኣብ ቤቱ ምሳይ እንታይ ከም ዘሎ ኣይፈልጥን እዩ ዘለዎ ዅሉ ድማ ኣብ ኢደይ ሂቡኒ እዩ ኣብዛ ቤት እዚኣ ኻባይ ዚስልጥን የልቦን ሰበይቱ ኢኺ እሞ ብጀካኽስ ገለኳ ኣይከልኣንን
ከመይ ገይረኸ እዚ ዓብዪ ኽፍኣትን ኣብ ቅድሚ ኣምላኽ ከኣ ሓጢኣትን ክገብር እኽእል በላ
ኰነ ድማ መዓልቲ ንመዓልቲ ንዮሴፍ እናተዛረበቶ ኽንሳ ንሱ ምስኣ ኺድቅስ ወይስ ምስኣ ኽነብር ኣይሰምዓን
ኰነ ኸኣ ሓንቲ መዓልቲ ዕዮኡ ኺገብር ናብ ቤት አተወ ኣብኣ ኣብታ ቤት ድማ ካብ ሰብ ቤት ገለ ሰብ ኣይነበረን
ብኽዳኑ ቀጥ ኣቢላ ሒዛ ድማ ምሳይ ደቅስ በለቶ
ንሱ ግና ክዳኑ ኣብ ኢዳ ሐደገላ ሀዲሙ ኸኣ ንግዳም ወጸ
ንሳ ድማ ክዳኑ ኣብ ኢዳ ኸም ዝሐደገን ንግዳም ከኣ ከም ዝሀደመን ምስ ረኣየት ንስድራ ቤታ ጸዊዓ ርአዩ ኪሰሓቐልናስ እብራዊ ሰብኣይ ኣእትዩልና ንሱ ምሳይ ኪድቅስ ናባይ ኣተወ ኣነ ኸኣ ዓው ኢለ ኣእዌኹ
ኰነ ድማ ቃለይ ዓው ኣቢለ ኸም ዘእዌኹ ምስ ስምዔ ክዳኑ ሐዲጉለይ ሀዲሙ ንግዳም ወጸ ኢላ ተዛረበቶም
ነቲ ኽዳኑ ድማ ጐይታኡ ናብ ቤቱ ኽሳዕ ዚመጽእ ምስኣ ኣንበረቶ
ከምዚ ኢላ ኸኣ እዚ ነገርዚ ነገረቶ እቲ ዘምጻእካልና እብራዊ ባርያ ኺሰሓቐለይ ናባይ አተወ
ኰነ ድማ ቃለይ ዓው ኣቢለ ምስ ኣእዌኹ ክዳኑ ሐዲጉለይ ንግዳም ሀደመ
ኰነ ኸኣ ጐይታኡ እታ ሰበይቱ ባርያኻ ኸምዚ ነገርዚ ገበረኒ ኢላ ዝነገረቶ ዘረባ ሰም ዔ ኵራኡ ነደደ
ጐይታ ዮሴፍ ድማ ወሲዱ ናብታ ቤት ማእሰርቲ እቶም እሱራት ንጉስ ዚእሰሩላ ቦታ ኣእተዎ
ኣብኣ ኸኣ ኣብ ቤት ማእሰርቲ ነበረ
እግዚኣብሄር ግና ምስ ዮሴፍ ነበረ ምሕረት ድማ ገበረሉ ኣብ ቅድሚ እቲ ሓለቓ ቤት ማእሰርቲ ኸኣ ሞገስ ሀቦ
እቲ ሓለቓ ቤት ማእሰርቲ ድማ ኣብ ቤት ማእሰርቲ ንዝነበሩ ዅሎም እሱራት ኣብ ኢድ ዮሴፍ ኣሕሊፉ ሀቦ
ኣብኡ ዝገበሮ ዘበለ ዅሉ ገባሪኡ ንሱ ነበረ
እግዚኣብሄር ምስኡ ስለ ዝነበረ እቲ ሓለቓ ቤት ማእሰርቲ በቲ ኣብ ኢዱ ዝነበረ ብገለኳ ኣይሐልን ነበረ
ዝገበሮ ዅሉ ድማ እግዚኣብሄር የቕንዓሉ ነበረ
ድሕርዚ ነገርዚ ኸኣ ዀነ ናይ ንጉስ ግብጺ ኣሰላፍ ሜሱን ሰንካት እንጌራኡን ንጐይታኦም ንጉስ ግብጺ በደሉ
ፈርኦን ድማ ብኽልቲኦም መኳንንቱ ሓለቓ ኣሰለፍቲ ሜስን ሓለቓ ስንከትቲ እንጌራን ተቘጥዔ ናብ ቤት ሓለቓ ዘብዔኛታት ኪሕለዉ ናብታ ዮሴፍ ተኣሲሩላ ዝነበረ ቦታ ናብ ቤት ማእሰርቲ ኣእተዎም
እቲ ሓለቓ ዘብዔኛታት ከኣ ንዮሴፍ ም ስኦም ኪኸውን አዘዞ ንሱ ድማ ኣገልገሎም
ኣብኡ ኸኣ ሓያሎ መዓልቲ ተሐለዉ
እቶም ኣብ ቤት ማእሰርቲ ተኣሲሮም ዝነበሩ ኣሰላፍ ሜሱን ሰንካት እንጌራኡን ንንጉስ ግብጺ ኽልቲኦም ብሓንቲ ለይቲ በበይኑ ዝም ፍታሑ ሔሕልሞም ሐለሙ
ዮሴፍ ንግሆ ናባታቶም አትዩ እነዉለ ጕህዮም ረአዮም
ሽዑ ነቶም ኣብ ቤት ጐይታኡ ም ስኡ ዚሕለዉ ዝነበሩ መኳንንቲ ፈርኦን እንታይ ኴንኩም ኢኹም ሎሚ ገጽኩም ጸሊምኩም ዘሎኹም ኢሉ ሐተቶም
ሕልሚ ሐሊምና እሞ ዚፈትሖ ድማ የልቦን በልዎ
ዮሴፍ ድማ እቲ ምፍታሕ ናይ እግዚኣብሄርዶ ኣይኰነን እስኪ ሕልሙኸ ንገሩኒ በሎም
እቲ ሓለቓ ኣሰለፍቲ ሜስ ከኣ ሕልሙ ንዮሴፍ እንሆ ብሕልመይ ኣብ ቅድመይ ኦም ወይኒ ርኤኹ
ኣብታ ኦም ወይኒ ድማ ሰለስተ ጨነፍር ነበረ ኪጥጥዕ ከሎ ኸኣ ዐምበበ እቲ ዘለላኡ ድማ ብሱል ዘቢብ ሀበ
ጽዋእ ፈርኦን ድማ ኣብ ኢደይ ነበረት ነቲ ዘቢብ ወሲደ ኸኣ ናብ ጽዋእ ፈርኦን ጸመቝክዎ እታ ጽዋእ ድማ ንፈርኦን ኣብ ኢዱ ሀብክዎ
ዮሴፍ ከኣ በሎ ምፍታሑ እዚ እዩ እቲ ሰለስተ ጨንፈር ሰለስተ መዓልቲ እዩ
ድሕሪ ሰለስተ መዓልቲ ፈርኦን ንርእስኻ ኽብ ኬብል ናብ ሽመት ቀደም ካውን ኪመልሰካ እዩ
ከም ቲ ናይ ቀደም ኣሰላፊኡ ኸሎኻ ዝነበረ ስርዓት ከኣ ጽዋእ ፈርኦን ኣብ ኢዱ ኽትህቦ ኢኻ
ምስ ዚቐንዓካ ድማ ዘክረኒ በጃኻ ምሕረት ግበረለይ ንፈርኦን ከኣ ንገረለይ እሞ ካብዛ ቤት እዚኣ ኣውጽኣኒ
ኣነ ኻብ ምድሪ እብራውያን ብስርቂ እተጨዌኹ እየ እሞ ኣብዚ ቤት ማእሰርቲ ዜእቱ ድማ ገለኳ ኣይገበርኩን
እቲ ሓለቓ ሰንከትቲ እንጌራ ኸኣ ጽቡቕ ከም ዝፈትሔ ምስ ረኣየ ንዮሴፍ ኣነ ድማ ብሕልመይ እንሆ ሰለስተ መሶብ ጻዕዳ እንጌራ ኣብ ርእሰይ ነበረ
ኣብቲ ላዕላይ መሶብ ከኣ ካብ ኵሉ ዓይነት ብልዒ ፈርኦን ግቡር እንጌራ ነበረ
ካብቲ ኣብ ርእሰይ ዘሎ መሶብ ድማ ኣዕዋፍ ካብኡ ይበልዓ ነበራ በሎ
ዮሴፍ ከኣ ምፍታሑ እዚ እዩ እቲ ሰለስተ መሶብ ሰለስተ መዓልቲ እዩ ድሕሪ ሰለስተ መዓልቲ ፈርኦን ርእስኻ ካባኻ ኪወስድ ኣብ ዕጨይቲ ድማ ኪሰቕለካ እዩ
ስጋኻ ኸኣ ካባኻ ኣዕዋፍ ኪበልዓኦ እየን ኢሉ መለሰ
ኰነ ድማ ኣብ ሳልሰይቲ መዓልቲ ንፈርኦን መዓልቲ ልደቱ ነበረ እሞ ንዅሎም ገለዉኡ ምሳሕ ገበረሎም
ሽዑ ንርእሲ ሓለቓ ኣሰለፍቲ ሜስን ርእሲ ሓለቓ ሰንከትቲ እንጌራን ኣብ ማእከል ገላውኡ ኽብ ኣበለ
ነቲ ሓለቓ ኣሰለፍቲ ሜስ ናብ ኣሰላፍነቱ መለሶ ንሱ ድማ እቲ ጽዋእ ኣብ ኢድ ፈርኦን ሀበ
ነቲ ሓለቓ ሰንከትቲ እንጌራ ግና ከም ቲ ዮሴፍ ዝፈትሓሎም ሰቐሎ
እቲ ሓለቓ ኣሰለፍቲ ሜስ ግና ንዮሴፍ ረስዖ እም በር ኣይዘከሮን
ኰነ ድማ ድሕሪ ኽልተ ዓመት ፈርኦን ሐለመ እንሆ ኸኣ ኣብ ገምገም ርባ ደው ኢሉ ነበረ
እንሆ ድማ ሾብዓተ ንምርኣየን ጽቡቓት ስጋኤን ከኣ ስቡሓት ኣሓ ኻብቲ ርባ ወጺኤን ኣብቲ ሰልሰላ ኺበልዓ ረኣየ
ደድሕሪኤን ድማ እንሆ ካልኦት ሾብዓተ ንምርኣየን ክፉኣት ስጋኤን ከኣ ዓባሩ ኣሓ ኻብቲ ርባ ወጺኤን ኣብ ጥቓ እተን ቀዳሞት ኣብ ገምገም ርባ ደው በላ
እተን ንምርኣየን ክፉኣት ስጋኤን ከኣ ዓባሩ ኣሓ ነተን ሾብዓተ ንምርኣየን ጽቡቓትን ስቡሓትን ኣሓ ወሐጥኤን
ፈርኦን ድማ ተበራበረ
ደቀሰ እሞ ካልኣይ ሳዕውን ሐለመ እንሆ ኸኣ ኣብ ሓንቲ ብርዒ ሾብዓተ ፍሩያትን ጽቡቓትን ሰዊት ወጻ
ድሕሪኤን ከኣ እንሆ ሾብዓተ ቐጠንቲ ብንፋስ ምብራቕ ዝሀጐጓ ሰዊት ወጻ
እተን ቀጠንቲ ሰዊት ድማ ነተን ሾብዓተ ፍሩያትን ምሉኣትን ሰዊት ወሓጥኤን
ፈርኦን ከኣ ተበራበረ እንሆ ድማ ሕልሚ ነበረ
ኰነ ድማ ም ስ ወግሔ መንፈሱ ኣዕሎበጠ ሽዑ ልኢኹ ንዅሎም ጠቢባን ግብጽን ንዅሎም ፈላጣትን ጸውዖም
ፈርኦን ከኣ ሕልሙ ነገሮም
ንፈርኦን ዚፈትሓሉ ግና ኣይነበረን
ሽዑ እቲ ሓለቓ ኣሰለፍቲ ሜስ ንፈርኦን ከም ዚ ኢሉ ተዛረቦ ኣነ ሎሚ ሓጢኣተይ ዘከርኩ
ፈርኦን ብገላውኡ ተቘጥዔ ንኣይን ንሓለቓ ሰንከትቲ እንጌራን ከኣ ናብ ቤት ሓለቓ ዘብዔኛታት ኣእተወና
ኣነን ንሱን ብሓንቲ ለይቲ ሕልሚ ሐለምና በበይኑ ዝምፍታሑ ሕልሚ ሐለምና
ኣብኡ ድማ እብራዊ ጐበዝ ባርያ ሓለቓ ዘብዔኛታት ምሳና ነበረ
ንእኡ ነገርናዮ ንሱ ኸኣ ሕልምታትና ፈትሓልና ንነፍሲ ወከፍ ከከም ሕልሙ ፈትሖ
ኰነ ድማ ከምቲ ዝፈትሓልና ከምኡ ዀነ
ንኣይ ናብ ኣሰላፍነተይ መለሰኒ ነቲ ኸኣ ሰቐሎ
ሽዑ ፈርኦን ልኢኹ ንዮሴፍ ጸውዖ
ቀልጢፎም ድማ ካብ ቤት ማእሰርቲ ኣውጽእዎ
ንሱ ኸኣ ተላጽዩ ኽዳኑ ለዊጡ ኣብ ፈርኦን ኣተወ
ፈርኦን ድማ ንዮሴፍ ሕልሚ ሐሊመ ዚፈትሖ ድማ የልቦን
ኣነ ሕልሚ ም ስ ሰማዕካ ኸም እትፈትሖ ብዛዕባኻ ኺዛረቡ ሰሚዔ በሎ
ዮሴፍ ድማ ንፈርኦን እዚ ካባይ ኣይኰነን ኣምላኽ ደኣ ንፈርኦን ነገር ሰላም ኪመልሰሉ እዩ ኢሉ መለሰ
ፈርኦን ድማ ንዮሴፍ ተዛረቦ እንሆ ኣነ ብሕልመይ ኣብ ገም ገም ርባ ደው ኢለ ነበርኩ
እንሆ ኸኣ ሾብዓተ ስቡሓትንመልክዔን ከኣ ጽቡቓትን ኣሓ ካብቲ ርባ ደይበን ኣብ ሰልሰላ ይበልዓ ነበራ
እንሆ ድማ ደድሕሪኤን ካልኦት ሾብዓተ ከማታተን ዝምኽፋኤን ኣብ ኵላ ሃገር ግብጺ እኳ ዘይርኤኹ ዝማሰናን ትርኢተን ኣዝየን ክፉኣትን ዓባሩን ኣሓ ወጻ
እተን ዓባሩን ክፉኣትን ኣሓ ድማ ነተን ሾብዓተ ቐዳሞት ስቡሓት ኣሓ ወሓጥኤን ኣብ ከብደን ድማ አተዋ
ኣብ ከብደን ከም ዝኣተዋ ኸኣ ኣይተፈልጠን ትርኢተን ከም ቀደመን ክፉኣት ነበራ
ተበራበርኩ ድማ
ብሕልመይ ከኣ እንሆ ሾብዓተ ፍሩያትን ጽቡቓትን ሰዊት ኣብ ሓንቲ ብርዒ ኺወጻ ርኤኹ
ድሕሪኤን ድማ እንሆ ዓሸልን ቀጠንትን ብንፋስ ምብራቕ ዝሀጐጓ ሾብዓተ ሰዊት ወጻ
እተን ቀጠንቲ ሰዊት ድማ ነተን ሾብዓተ ጽቡቓት ሰዊት ወሐጥኤን
እዚ ነቶም ጠቢባን ነገርክዎም ዚፈትሓለይ ከኣ ኣይነበረን
ዮሴፍ ድማ ንፈርኦን በሎ ሕልሚ ፈርኦን ሓደ እዩ
ኣምላኽ ኪገብሮ ዘለዎ ንፈርኦን ኣግሀደሉ
እተን ሾብዓተ ጽቡቓት ኣሓ ሾብዓተ ዓመት እየን እተን ሾብዓተ ጽቡቓት ሰዊት ድማ ሾብዓተ ዓመት እየን
ሕልሙ ሓደ እዩ
እተን ደድሕሪኤን ዝወጻ ሾብዓተ ሰዊት ድማ ሾብዓተ ዓባሩን ክፉኣትን ኣሓ ኸኣ ሾብዓተ ዓመት እየን
እተን ዓሸል ብንፋስ ምብራቕ ዝሀጐጋ ሾብዓተ ሰዊት ድማ ሾብዓተ ዓመት ጥሜት ኪዀና እየን
እቲ ንፈርኦን ዝነገርክዎ እዚ እዩ ኣምላኽ እቲ ኺገብሮ ዘለዎ ንፈርኦን ኣርኣዮ
እንሆ ኣብ ብዘላ ሃገር ግብጺ ብዙሕ ጽጋብ ዝዀነለን ሾብዓተ ዓመት ኪመጻ እየን
ብድሕሪኤን ከኣ ሾብዓተ ዓመት ጥሜት ኪመጻ እየን
ብእኤን እቲ ዅሉ ጽጋብ ኣብ ሃገር ግብጺ ኺርሳዕ እዩ
እቲ ጥሜት ከኣ ነታ ሃገር ኪውድኣ እዩ
ንሱ ኣዝዩ ኺብርትዕ እዩ እሞ ካብቲ ድሕሪት ዚኸውን ጥሜት እተላዕለ እቲ ኣብታ ሃገር ዝነበረ ጽጋብ ኣይፍለጥን
እቲ ፈርኦን ካልኣይ ሳዕ ደጊሙ ምሕላሙ እቲ ነገር ካብ ኣምላኽ ስለ እተቘርጸ እዩ ኣምላኽ ከኣ ቀልጢፉ ኺገብሮ እዩ
ሕጂ ድማ ፈርኦን ኣስተውዓልን ፈላጥን ሰብኣይ ይድለ እሞ ኣብ ምድሪ ግብጺ ይሽሞ
ፈርኦን ድማ በዘን ሾብዓተ ዓመት ጽጋብ ካብ ፍርያት ምድሪ ግብጺ ሓምሳይ ኣፍ ዜውጽኡ ኣዘዝቲ ኣብ ሃገር ይሽም
ናይዘን ዝመጻ ዘለዋ ዓመታት ጽጋብ ዚብላዕ ዝዀነ ዅሉ ይአክቡ
እቲ እኽሊ ድማ ንቐለብ ኪኸውን ኣብ ትሕቲ ኢድ ፈርኦን ኣብ ከተማታት ይደለብ ይሐልውዎ ኸኣ
እቲ እኽሊ ድማ ኣብ ም ድሪ ግብጺ ዚመጻ ሾብዓተ ዓመት ጥሜት ነታ ሃገር ኪኸውን ይተዐቘር እታ ሃገር ከኣ ብጥሜት ኣይትጠፍእን
እዚ ነገርዚ ድማ ኣብ ቅድሚ ፈርኦንን ኣብ ቅድሚ ዅሎም ገላውኡን ጽቡቕ ኰነ
ፈርኦን ከኣ ንገላውኡ ከምዚ ዝበለ መንፈስ ኣምላኽ ዘለዎ ሰብኣይ ዶኾን ንረክብ በሎም
ፈርኦን ድማ ንዮሴፍ ኣምላኽ እዚ ኹሉ ንኣኻ ኻብ ኣፍለጠካ ከማኻ ዝበለ ኣስተውዓልን ፈላጥን የልቦን
ንስኻ ኣብ ልዕሊ ቤተይ ኩን ኵሉ ህዝበይ ንቓልካ ይተኣዘዝ ኣነ ብዝፋነይ ጥራይ እየ ኻባኻ ዝዐቢ በሎ
ፈርኦን ከኣ ንዮሴፍ ርኤ ኣብ ልዕሊ ዅላ ሃገር ግብጺ ሸይመካ ኣሎኹ በሎ
ፈርኦን ድማ ቀለቤቱ ኻብ ኢዱ ኣውጺኡ ናብ ኢድ ዮሴፍ ገበረሉ ሻሽውን ከደኖ ኣብ ክሳዱ ኸኣ ድሪ ወርቂ ገበረሉ
ናብ ካልአይቲ ሰረገላኡ ድማ ኣወጥሖ ቀቅድሚኡ ኸኣ ስገድ ኢሎም ጨደሩ
ኣብ ልዕሊ ዅላ ሃገር ግብጺውን ሾሞ
ፈርኦን ድማ ንዮሴፍ ኣነ ፈርኦን እየ ኣብ ብዘላ ምድሪ ግብጺ ብዘይ ፍቓድካ ኢዱ ወይስ እግሩ ኣየልዕል በሎ
ፈርኦን ከኣ ንዮሴፍ ስሙ ጻፍናትጳዕናሕ ኣውጽኣሉ
ኣሰናት ጓል ጶጢፌራዕ ካህን ኦን ሰበይቲ ኽትኰኖ ሀቦ
ዮሴፍ ከኣ ናብ ምድሪ ግብጺ ወጸ
ዮሴፍ እቲ ኣብ ቅድሚ ፈርኦን ንጉስ ግብጺ ደው ኪብል ከሎ ወዲ ሰላሳ ዓመት ነበረ
ዮሴፍ ካብ ቅድሚ ፈርኦን ወጺኡ ናብ ብዘላ ምድሪ ግብጺ ዞረ
እታ ምድሪ ድማ በተን ሾብዓተ ዓመት ጽጋብ ብዙሕ ሓፍሻ ሀበት
ኣብ ምድሪ ግብጺ ዝነበረ ዅሉ ናይተን ሾብዓተ ዓመት እኽሊ ድማ አከበ ነቲ እኽሊ ኸኣ ኣብ ከተማታት ደለቦ
እኽሊ እቲ ኣብ ዙርያ ኸተማታት ዝነበረ ግራሁ ድማ ነናብ ማእከል ከታማኡ አከበ
ዮሴፍ ከኣ እቲ እኽሊ ቝጽሪ ዜብሉ ነበረ እሞ ም ቝጻር ክሳዕ ዚሐድጎ ከም ሑጻ ባሕሪ ኣዝዩ ብዙሕ አከበ
ገና ዓመት ጥሜት ከይመጸት ከላ ኣሰናት ጓል ጶጢፌራዕ ካህን ኦን ዝወለደትሉ ንዮሴፍ ክልተ ወዲ ተወልዱሉ
ዮሴፍ ድማ ኣምላኽ ኵሉ መከራይን ኵሉ ቤት ኣቦይን ኣረሲዑኒ እዩ እሞ ኢሉ ስም እቲ በዅሪ ምናሴ ኣውጽኣሉ
ነቲ ኻልኣይ ድማ እግዚኣብሄር ኣብ ምድሪ መከራይ ኣፍርዩኒ ኢሉ ስሙ ኤፍሬም ኣውጽኣሉ
እተን ኣብ ምድሪ ግብጺ ዝነበራ ሾብዓተ ዓመት ጽጋብ ከኣ ሐለፋ
ከምቲ ዮሴፍ ዝበሎ ድማ እተን ሾብዓተ ዓመት ጥሜት ኪአትዋ ጀመራ
ኣብ ኵለን ሃገራት ከኣ ጥሜት ኰነ
ኣብ ብዘላ ምድሪ ግብጺ ግና እንጌራ ነበረ
ኵላ ሃገር ግብጺ ምስ ጠመየት ድማ እቲ ህዝቢ ብዛዕባ እንጌራ ናብ ፈርኦን ጠርዔ
ፈርኦን ድማ ንኹሎም ግብጻውያን ናብ ዮሴፍ ኪዱ እሞ ንሱ ዚብለኩም ግበሩ በሎም
ኣብ ልዕሊ ዅላ ምድሪ ድማ ጥሜት ኰነ
ዮሴፍ ከኣ ኵሉ ሪቕ ከፊቱ ንግብጻውያን እኽሊ ሸጠሎም
እቲ ጥሜት ድማ ኣብ ሃገር ግብጺ እናበርትዔ ኸደ
እቲ ጥሜት ኣብ ኵላ ም ድሪ እናበርትዔ ኸደ እሞ ካብ ኵለን ሃገራት እኽሊ ኪሽም ቱ ናብ ዮሴፍ ናብ ግብጺ ይመጹ ነበሩ
ያእቆብ ድማ ኣብ ግብጺ እኽሊ ኸም ዘሎ ረአየ እሞ ያእቆብ ንደቁ ስለምንታይ ንሓድሕድኩም ትርኣኣዩ በሎም
እንሆ እኽሊ ኣብ ግብጺ ኸም ዚርከብ ሰሚዔ ክንድሕንን ከይንመውትን ከኣ ናብኣ ወሪድኩም ካባኣ ሸምቱልና በሎም
እቶም ዓሰርተ እሕዋት ዮሴፍ ከኣ እኽሊ ኪሽምቱ ናብ ግብጺ ወረዱ
ንብንያም ሓው ዮሴፍ ግና ገለ ድንገት ከይረኽቦ ኢሉ ያእቆብ ም ስ ኣሕዋቱ ኣይሰደዶን
ኣብ ምድሪ ኸነኣን ጥሜት ነበረ እሞ ደቂ እስራኤል ኣብ መንጎ እቶም ዝመጹ ዀይኖም እኽሊ ኺሽምቱ መጹ
ነታ ሃገር ዚእዝዛ ድማ ዮሴፍ ነበረ ንዅሉ ህዝቢ እታ ሃገር እኽሊ ዚሽምት ከኣ ንሱ ነበረ
ኣሕዋት ዮሴፍ ድማ መጹ ኣብ ቅድሚኡ ብገጾም ኣብ ምድሪ ተደፍኡ
ዮሴፍ ከኣ ኣሕዋቱ ርእዩ ኣለለዮም ንርእሱ ግና ጓና ኣምሰለሎም ኣበርቲዑ ድማ ተዛረቦም ካበይ ዝመጻእኩም ኢኹም ድማ በሎም
ካብ ምድሪ ኸነኣን እኽሊ ኽንሽምት በሉ
ዮሴፍ ከኣ ነሕዋቱ ኣለለዮም ንሳቶም ግና ኣየለለይዎን
ዮሴፍ ድማ ነቲ ብዛዕብኦም ሐሊም ዎ ዝነበረ ሕልም ታት ዘከረ ንስኻትኩም እዛ ሃገር ቃልዕ ምዃና ኽትርእዩ ዝመጻእኩም ሰለይቲ ኢኹም ከኣ በሎም
ንሳቶም መለሱሉ ኣይፋልናን ጐይታይ ገላውኻስ ቀለብ ኪሽምቱ ደኣ መጹ ድማ በልዎ
ንሕና ዅልና ደቂ ሓደ ሰብኣይ ኢና ንሕና ቕኑዓት ኢና ገላዉኻ ሰለይቲ ኣይኰኑን
ንሱ ድማ ኣይፋልኩምን እዛ ሃገር ቃልዕ ምዃና ኽትርእዩ ዝመጻእኩም ኢኹም በሎም
ንሳቶም ከኣ ንሕና ገላዉኻ ኣብ ምድሪ ኸነኣን ዓሰርተው ክልተ ኣሕዋት ደቂ ሓደ ሰብኣይ ኢና
እንሆ ድማ እቲ ንእሽቶ ሎሚ ምስ ኣቦና አሎ እቲ ሓደ ኸኣ የሎን በሉ
ዮሴፍ ድማ በሎም እቲ ሰለይቲ ኢኹም ኢለ ዝበልኩኹም ንሱ እዩ
በዚ ኽትፍተኑ ኢኹም እቲ ንእሽቶ ሓውኩም ናብዚ ኸይመጸ ካብዚ ኸይትወጹ ህይወት ፈርኦን እዩ
ሓደ ኻባኻትኩም ንሓውኩም ዜምጽእ ስደዱ ንስኻትኩም ድማ ሓቂ እንተሎኩም ዘረባኹም ኪፍተን ክትእሰሩ ኢኹም
እንተዘይኰነስ ብህይወት ፈርኦን ሰለይቲ ኢኹም
ብሓደ ገይሩ ሰለስተ መዓልቲ ኣብ ቤት ማእሰርቲ ኣሐለዎም
ኣብ ሳልሰይቲ መዓልቲ ድማ ዮሴፍ በሎም ኣነ ኣምላኽ እፈርህ እየ እሞ እዚ ግበሩ ትነብሩ ድማ
ቅኑዓት እንተዄንኩምሲ ሓደ ሓውኩም ኣብታ ተኣሲርኩም ላ ዝነበርኩም ቤት ይተኣሰር
ንስኻትኩም ድማ ኬድኩም እቲ ንጥሜት ኣባይትኹም ዚኸውን እኽሊ ኣብጽሑ
እቲ ንእሽቶ ሓውኩም ድማ ናባይ ኣምጽእዎ እቲ ቓልኩም ከኣ ሓቂ ምዃኑ ይእመን ኣይትሞቱን ድማ
ከምኡውን ገበሩ
ንሓድሕዶም ከኣ ብሓቂ ኣብ ሓውና በደልና እቲ ምሕረት ኪልምነና ኸሎ ጸበባ ነፍሱ እናርኤና ኣይሰማዕናዮን ብሰርዚ እዚ መከራዚ በጽሓና ተባሃሀሉ
ሮቤል ከኣ ኣብዚ ቘልዓ ኣይትበድሉ ኢለዶ ኣይበልኩኹምን ንስኻትኩም ግና ኣይሰማዕኩምንን
ስለዚ ድማ እንሆ ደሙ ይድለ አሎ ኢሉ መለሰሎም
ኣስተርጓሚ ኣብ መንጎኦም ነበረ እሞ ንሳቶም ዮሴፍ ከም ዚሰም ዖም ኣይፈለጡን ነበሩ
ካባታቶም ኣግሊሱ ኸኣ በኸየ ናባታቶም ተመሊሱ ድማ ተዛረቦም ንስምኦን ከኣ ካባታቶም ወሲዱ ኣብ ቅድሚኦም አሰሮ
ዮሴፍ ድማ ነቲ ዓያብቶም እኽሊ ኺመልኣሎም እቲ ገንዘቦም ከኣ ኣብ ዐዓይበቶም ኪመልሱሎም ንመገዲውን ሲቂ ኪህብዎም አዘዘ
ከምኡ ኸኣ ገበሩሎም
እቲ እኽሊ ኣብ ኣእዱጎም ጽዒኖም ከኣ ካብኡ ኸዱ
ኣብ መሕደሪ ድማ ሓደ ኻባታቶም ንኣድጉ ድርቋ ኺህብ ዓይበቱ ኸፈተ እንሆ እቲ ገንዘቡ ኣብ ኣፍ ዓይበቱ ረኣየ
ነሕዋቱ ኸኣ እቲ ገንዘበይ ተመሊሱ እንሆ ኣብ ዓይበተይ በሎም
ልቦም መሊቝዎም ራዕራዕ እናበሉ ንሓድሕዶም እዚ ኣምላኽ ገይሩና ዘሎ እንታይ እዩ ተባሃሀሉ
ናብ ኣቦኦም ያእቆብ ድማ ናብ ምድሪ ኸነኣን መጹ ዝበጽሖም ኵሉ ኸኣ ከምዚ ኢሎም ነገርዎ እቲ ሰብኣይ ጐይታ እታ ሃገር ኣበርቲዑ ተዛረበና ከም ሰለይቲ እታ ሃገር ከኣ ገበረና
ንሕና ሰለይቲ ኣይኰንናን ቅኑዓት ሰብ ኢና ንሕና ዓሰርተው ክልተ ኣሕዋት ደቂ ኣቦና ኢና እቲ ሓደ የሎን እቲ ንእሽቶ ድማ ሎሚ ምስ ኣቦና ኣብ ምድሪ ኸነኣን ኣሎ በልናዮ
እቲ ሰብኣይ ጐይታ እታ ሃገር ከኣ ንስኻትኩም ቅኑዓት እንተ ዄንኩም በዚ ኽፈልጥ እየ ሓደ ሓውኩም ምሳይ ሕደጉ እቲ ንጥሜት ኣባይትኹም ዚኸውን እኽሊ ሒዝኩም ድማ ኪዱ
ነቲ ንእሽቶ ሓውኩም ከኣ ናባይ ኣምጽእዎ
ሽዑ ንስኻትኩም ቅኑዓት እምበር ሰለይቲ ኸም ዘይኰንኩም እፈልጥ ሓውኩም ድማ ክህበኩም እየ ኣብዛ ሃገርውን ትነግዱ በለና
ኰነ ኸኣ ዓያብቶም ምስ ኣዕረቑ እንሆ ንነፍሲ ወከፍ እቲ ጥቕላል ገንዘቡ ኣብ ዐይበቱ ነበረ
ንሳቶምን ኣቦኦምን ነቲ ጥቕሉል ገንዘቦም ምስ ረኣዩ ሰምበዱ
ኣቦኦም ያእቆብ ድማ ውሉድ ዜልቦ ገበርኩምኒ
ዮሴፍ የሎን ስምኦን ከኣ የሎን ንብንያምዶ ድማ ኽትወስድዎ ኢኹም እዚ ዅሉ ኣባይ ኰይኑ አሎ በሎም
ሮቤል ከኣ ነቦኡ ኣብ ኢደይ ሕድሪ ሀበኒ ኣነ ድማ ናባኻ ኽመልሶ ናባኻ እንተ ዘየምጻእክዎ ንኽልቲኦም ደቀይ ቅተል ኢሉ ተዛረቦ
ንሱ ኸኣ ሓዉ ሞይቱ ንሱ ድማ በይኑ ተሪፉ እዩ እሞ ወደይሲ ምሳኻትኩም ኣይወርድን
ኣብቲ እትኸድዎ መገዲ ገለ ጕድኣት እንተ ረኸቦ ሽዑ ንሽበተይ ብሓዘን ናብ ሽኦል ተውርድዎ በለ
እቲ ጥሜት ከኣ ኣብታ ሃገር በርትዔ
ኰነ ድማ እቲ ኻብ ግብጺ ዘምጽእዎ እኽሊ በሊዖም ምስ ወድኡ ኣቦኦም ተመሊስኩም ሒደት እኽሊ ሸም ቱልና በሎም
ይሁዳ ኸኣ እቲ ሰብኣይ ኣሕሚሙ ሓውኩም ምሳኻትኩም እንተ ዘየሎ ገጸይ ኣይትርእዩን ኢኹም በለና
ንሓውና ምሳና ትሰዶ እንተ ዄንካ ወሪድና እኽሊ ኽንሽምተልካ ኢና
ዘይትሰዶ እንተ ዄንካ ግና እቲ ሰብኣይ ሓውኩም ምሳኻትኩም እንተ ዘየሎ ገጸይ ኣይትርእዩን ኢኹም ኢሉና እዩ እሞ ኣይንወርድን ኢና በሎ
እስራኤል ከኣ ስለም ንታይ ነቲ ሰብኣይ ገና ሓደ ሓው ኣሎና ኢልኩም ብም ንጋርኩም ኣኽፋእኩም ለይ በለ
ንሳቶም ድማ እቲ ሰብኣይ ብዛዕባናን ብዛዕባ ወለዶናን ኣቦኹም ገናዶ ብህይወቱ አሎ ካልእ ሓውከ አሎኩምዶ ኢሉ ኣጸቢቑ ሓተተና
ንሕና ኸኣ ከምቲ ዘረባኡ ነገርናዮ
ንሓውኩም ኣውርድዎ ኸምዚብለናዶ ፈሊጥና ኔርና በሉ
ይሁዳ ድማ ነቦኡ እስራኤል ንሕናን ንስኻን ሕጻናትናን ክንነብር እምበር ከይንመውት ተንሲእና ኽንከይድሲ ነዚ መንእሰይ ምሳይ ስደዶ
ኣነ እውሐሶ ካብ ኢደይ ድለዮ
ናባኻ ኣምጺኤ ኣብ ቅድሜኻ ደው እንተ ዘየበልክዎ ብዅሉ ዘበን ንኣኻ ሓጢኣት ከም ዝገበርኩ እኹን
ክሳዕ ሕጂ እንተ ዘይንድንጕስ ኤረ ኻልኣይ እዋን እኳ ተመሊስና ምሀሎና ኔርና በሎ
ሽዑ ኣቦኦም እስራኤል እዚ እንተ ደኣ ዀይኑስ ከምዚ ግበሩ ካብ ፍረ እዛ ምድሪ ጸጽቡቑ ኣብ ዓያብትኹም ውሰዱ ነቲ ሰብኣይ ዚኸውን ገጽ በረኸት ሒደት ቀመም ሒደት መዓር ሽቱን ከርበን ካዕካዕን ለውዝን ተማልኡሉ
ገንዘብ ድማ ካዕበት ጌርኩም ኣብ ኢድኩም ውሰዱ እቲ ኣብ ኣፍ ዓያብትኹም እተመልሰ ገንዘብ ከኣ ምናልባሽ ናይ ጌጋ ኸይከውን ብኢድኩም ምለስዎ
ንሓውኩምውን ውሰድዎ ተንሲእኩም ከኣ ናብቲ ሰብኣይ ተመለሱ
ነቲ ሓደ ሓውኩምን ንብንያምን ምሳኻትኩም ምእንቲ ኺሰዶም እቲ ዅሉ ዚኽእል ኣምላኽ ኣብ ቅድሚ እቲ ሰብኣይ ምሕረት ይሀብኩም
ኣነ ውሉድ እንተ ሰኣንኩ ውሉድ እስኣን በሎም
እቶም ሰብ ድማ ነዚ ገጽ በረኸት እዚ ወሰዱ ዕጽፊ ገንዘብ ከኣ ኣብ ኢዶም ንብንያምውን ሒዞም ተንስኡ ናብ ግብጺ ወሪዶም ድማ ኣብ ቅድሚ ዮሴፍ ደው በሉ
ዮሴፍ ከኣ ንብንያም ምሳታቶም ምስ ረአዮ ንኣዛዝ ቤቱ እዞም ሰባት እዚኣቶም ቀትሪ ምሳይ ኪምስሑ እዮም እሞ ነዞም ሰባት ናብ ቤተይ ኣእትዎም ሕሩድ ሐሪድካውን ኣዳሉ በሎ
እቲ ሰብኣይ ድማ ከምቲ ዮሴፍ ዝበሎ ገበረ እቲ ሰብኣይ ከኣ ነቶም ሰባት ናብ ቤት ዮሴፍ ኣእተዎም
እቶም ሰባት ድማ ናብ ቤት ዮሴፍ ስለ ዘእተዎም ፈርሁ ብዛዕባ እቲ በታ ቐዳመይቲ ጊዜ ኣብ ዓያብትና እተመልሰ ገንዘብ እዩ ንኣና ናብዚ ዘእተወና ጐይዩ ሓደጋ ኺወድቀና እሞ ባሮት ክንከውን ንኣናን ነእዱግናን ኪወስድ እዩ ከኣ በሉ
ናብቲ ሰብኣይ ኣዛዝ ቤት ዮሴፍ ቀሪቦም ድማ ኣብ ደገ ቤት ምስኡ ተዛረቡ በል ጐይታይ ብቐዳማይ እኽሊ ኽንሽምት ወሪድና ነበርና
ኰነ ኸኣ ኣብ መሕደሪ ምስ በጻሕና ዓያብትና ኸፈትና እንሆ ኸኣ ገንዘብ ነፍሲ ወከፍ ከም ሚዛኑ ኣብ ኣፍ ዐዓይበቱ ነበረ ኣብ ኢድና ኸኣ መሊስናዮ ኣሎና
እቲ ገንዘብ ድማ ናብ ዓያብትና መን ከም ዘእተዎ ኣይንፈልጥን ካልእ ገንዘብውን መሸመት እኽሊ ዚኸውን ኣብ ኢድና ኣምጺእና ኣሎና በሉ
ንሱ ድማ ኣጆኹም ኣይትፍርሁ
ኣብ ዓያብትኹም መዝገብ ዝሀበኩም ኣምላኽኩምን ኣምላኽ ኣቦኹም እዩ ገንዘብኩምሲ ኣትዩኒ እዩ በለ
ንስምኦን ከኣ ናባታቶም ኣውጽኦ
እቲ ሰብኣይ ነቶም ሰባት ናብ ቤት ዮሴፍ ኣእቲዩ ኣእጋሮም ኪሕጸቡ ማይ ሀቦም ነእዱጎም ድማ ድርቋ ሀበን
ኣብኡ ኸም ዚምስሑ ሰሚዕም ነበሩ እሞ ዮሴፍ ቀትሪ ኽሳዕ ዚመጽእ ነቲ ገጽ በረኸት ኣዳለዉዎ
ዮሴፍ ናብ ቤት ምስ መጸ እቲ ኣብ ኢዶም ዘሎ ገጽ በረኸት ናብ ቤት ኣምጽኡሉ ኣብ ምድሪ ተደፊኦም ከኣ ሰገዱሉ
ንሱ ድማ ብዛዕባ ጥዕናኦም ሐተቶም እቲ ብዛዕብኡ እተዛረብኩምኒ ኣረጊት ኣቦኹምከ ደሓንዶ ኣሎ ገናዶ ብህይወቱ ኣሎ ከኣ በሎም
ንሳቶም ድማ ኣቦና ጊልያኻ ደሓን እዩ ብህይወቱ አሎ በሉ ድንን ኢሎም ድማ ሰገዱሉ
ዓይኑ ቛሕ ኣቢሉ ንብንያም ሓዉ ወዲ ኣዲኡ ርእዩ ድማ እዝስ እቲ ብዛዕባኡ እተዛረብኩም ኒ ንእሽቶ ሓውኩም ድዩ በለ
ወደይ እግዚኣብሄር ሞገስ ይሀብካ ከኣ በሎ
ዮሴፍ ድማ ብዛዕባ ሓዉ ኣምዑቱ ትዅስኵስ ኢልዎ ተሀወኸ ዚበኽየሉ ስፍራ ደልዩ ናብ ሕልፍኝኡ አተወ ኣብኡ ኸኣ በኸየ
ገጹ ተሐጺቡ ወጸ ልቡ ቐጥ ኣቢሉ ኸኣ እንጌራ ኣቕርቡ በለ
ሽዑ ንእኡ ንበይኑ ንኣታቶም ድማ ንበይኖም ነቶም ምስኡ ዚበልዑ ግብጻውያን ከኣ ንበይኖም ኣቕረቡሎም
ንግብጻውያን ምስ እብራውያን እንጌራ ምብላዕ ነውሪ እዩ እሞ ስለዚ ግብጻውያን ምስኦም ኪበልዑ ኣይኽእሉን እዮም
እቲ በዅሪ ኸም ብዅርናኡ እቲ ንእሽቶ ኸኣ ከም ምንኣሱ ኣብ ቅድሚኡ ተቐመጡ
እቶም ሰባት ድማ ንሓድሕዶም ተደነቑ
ካብቲ ኣብ ቅድሚኡ ዝነበረ መብልዕ ከኣ ግዲኦም ኣቕረበሎም
ንብንያም ድማ ሓለፋ ግደ ዅሎም ሓሙሽተ ኢድ ኣቕረበሉ
ሰትዮም ድማ ምስኡ ተሐጐሱ
ንኣዛዝ ቤቱ ድማ ንዓያብቲ እዞም ሰባት ኪወስድዎ ኸም ዚኽእሉ ጌርካ እኽሊ ምልኣሎም
ገንዘብ ነፍሲ ወከፍ ድማ ኣብ ኣፍ ዐዓይበቱ ኣንብር
ነታ ጽዋኤይ ድማ እታ ጽዋእ ብሩር ምስቲ ገንዘብ እኽሉ ጌርካ ናብ ኣፍ ዓይበት እቲ ንእሽቶ ግበራ ኢሉ አዘዞ
ከምቲ ዮሴፍ ዝበሎ ቓል ከኣ ገበረ
ንግሆ ምስ በርሄ ነቶም ሰባት ምስ ኣእዱጎም ይኺዱ ሐደግዎም
ንሳቶም ካብ ከተማ ወጺኦም ገናኸይረሐቑ ዮሴፍ ንኣዛዝ ቤቱ በሎ ተንስእ ደድሕሪ እዞም ሰባት ስዐብ እሞ ምስ ኣርከብካዮም ከመይ ኣብ ክንዲ ጽቡቕ ክፉእ ፈዴኹም እታ ጐይታይ ዚሰትየላን ብእኣ ድማ ምስጢር ዚፈልጠላን ጽዋእ እዚኣዶ ኣይኰነትን እዚ ምግባርኩም ክፉእ ጌርኩም በሎም
ንሱ ኸኣ ኣርከቦም እዚ ነገርዚ ድማ ተዛረቦም
ንሳቶም ከኣ ጐይታይ ስለም ንታይ ከም ዚ ኢልካ ትዛረብ ከም ዚ ዝበለ ነገር ምግባርሲ ኻብ ገላዉኻ የርሕቆ እቲ ኣብ ኣፍ ዓያብትና ዝረኸብናዮ ገንዘብ እኳ እንሆ ካብ ምድሪ ኸንኣን መሊስናልካ
ካብ ቤት ጐይታኻ ግዳ ኸመይ ጌርና ብሩር ኰነ ወይ ወርቂ ኽንሰርቕ ካብ ገላዉኻ እቲ እተረኽበቶ ይሙት ንሕና ኸኣ ባሮት ጐይታይ ንኹን በልዎ
ንሱ ኸኣ ሕጂ ኸም ዝበልኩሞ ይኹን
እቲ እተረኽበቶ ንሱ ባርያይ ይኹን ንስኻትኩም ግና ንጹሃት ኢኹም በለ
ቀልጢፎም ከኣ ነፍሲ ወከፍ ዐዓይበቶም ናብ ምድሪ ኣውረዱ ነፍሲ ወከፍ ድማ ዓይበቱ ኸፈተ
ንሱ ኸኣ በቲ ዓብዪ ጀሚሩ በቲ ንእሽቶ ኽሳዕ ዚውድእ ጐርጐሮም
እታ ጽዋእ ድማ ኣብ ዓይበት ብንያም ተረኽበት
ሽዑ ኽዳውንቶም ቀደዱ ነፍሲ ወከፍ ኣድጉ ጽዒኑ ድማ ናብ ከተማ ተመልሱ
ይሁዳን ኣሕዋቱን ከኣ ናብ ቤት ዮሴፍ ኣተዉ
ንሱ ገና ኣብኣ ነበረ
ኣብ ቅድሚኡ ድማ ናብ ምድሪ ተደፍኡ
ዮሴፍ ከኣ እዚ ዝገበርኩምዎ እንታይ ግብሩ እዩ ከማይ ዝበለ ሰብ ፈላጢ ኸም ዝዀነስ ኣይትፈልጡንዶ በሎም
ይሁዳ ድማ ንጐይታይ እሞ እንታይ ክንብል ኢና እንታይስ ክንዛረብ ከመይ ጌርናኸ ርእስና ኸነጽድቕ ኣምላኽ በደል ባሮትካ ረኸበ እኔና ንሕናን እቲ ኣብ ኢዱ ጽዋእ እተረኽበቶን ባሮት ጐይታይ ኢና በለ
ንሱ ግና ከምዚ ዝበለ ምግባርሲ ኻባይ ይርሐቕ እቲ ኣብ ኢዱ ጽዋእ እተረኽበቶ ሰብኣይ ንሱ ባርያይ ይኹን ንስኻትኩም ግና ናብ ኣቦኹም ብሰላም ደይቡ በለ
ሽዑ ይሁዳ ናብኡ ቐሪቡ በለ በል ጐይታይ ጊልያካ ሓንቲ ቓል ኣብ እዝኒ ጐይታይ ክዛረብ እልምነካ ኣሎኹ ንስኻ ከም ፈርኦን ኢኻ እሞ ኵራኻ ኣብ ጊልያኻ ኣይንደድ
ጐይታይ ንገላውኡ ኣቦ ወይ ሓውከ ኣሎኩምዶ ኢሉ ሐተቶም
ንሕና ኸኣ ንጐይታይ ኣረጊት ኣቦ ኣሎና ኣብ እርግናኡ ዝወለዶ ንእሽቶ ቘልዓ ድማ ሓዉ ኸኣ ሞይቱ እዚ ድማ ካብ ደቂ ኣዲኡ በይኑ ተሪፉ ኣቦኡ ኸኣ ይፈትዎ እዩ በልናካ
ሽዑ ንስኻ ንገላውኻ ዓይነይ ክርእዮ ናባይ ኣውርድዎ በልካና
ንሕና ድማ ንጐይታይ እቲ ወዲ ኣቦኡ ኽሐድጎ ኣይክእልን ነቦኡ እንተ ሐደጎስ ኣቦኡ ኺመውት እዩ በልናዮ
ንገላዉኻ ድማ እቲ ንእሽቶ ሓውኩም ም ሳኻትኩም እንተ ዘይወረደ ደጊም ገጸይ ኣይትርእዩንን ኢኹም በልካና
ኰነ ኸኣ ንሕና ናብ ጊልያኻ ኣቦይ ምስ ደየብና ዘረባ ጐይታይ ነገርናዮ
ኣቦና ድማ ተመሊስኩም ሒደት እኽሊ ሸምቱልና በለ
ንሕና ኸኣ ክንወርድ ኣይንኽእልን
እዚ ንእሽቶ ሓውና ምሳና እንተ ዘየሎ ገጽ እቲ ሰብኣይ እቲ ኽንርኢ ኣይንኽእልን ኢና እሞ እዚ ንእሽቶ ሓውና ምሳና እንተሎ ግና ንወርድ በልና
ኣቦይ ጊልያኻ ድማ ሰበይተይ ክልተ ወዲ ኸም ዝወለደትለይ ንስኻትኩም ትፈልጡ ኢኹም
እቲ ሓደ ኻባይ ወጸ ኣነ ኸኣ ብሓቂ ተበሊዑ እዩ በልኩ
ክሳዕ ሕጂ ድማ ኣይርኤኽዎን
ነዚ ኸኣ ካብ ቅድመይ እንተወሰድክም ዎ እሞ ድንገት እንተ ረኸቦ ንሽበተይ ብጓሂ ናብ ሽኦል ከተውርድዎ ኢኹም በለና
ሕጂ ኸኣ ኣነ ናብ ኣቦይ ጊልያኻ እንተ መጻእኩ እሞ እዚ ወዲ ምሳና እንተ ዘየሎ ነፍሱ ምስ ነፍሲ ወዱ ስለ እተጣበቐት ኪኸውን ድማ እዩ እዚ ወዲ ኸም ዘየሎ እንተ ረአየ ኪመውት እዩ
ገላውኻ ኸኣ ንሽበት ኣቦና ጊልያኻ ብጓሂ ናብ ሽኦል የውርዱ
ጊልያኻ ነዚ ወዲ ኣብ ቅድሚ ኣቦይ ናባኻ እንተ ዘየምጻእክዎ ብዅሉ ዘበን ነቦይ ሓጢኣት ከም ዝገበርኩ እኸውን ኢሉ ተዋሒስዎ እዩ
ሕጂ ድማ ጊልያኻ ኣብ ክንዲ እዚ ወዲ ንጐይታይ ባርያ ዀይኑ ኪቕመጥ እልምነካ ኣሎኹ
እዚ ወዲ ኸኣ ምስ ኣሕዋቱ ይደይብ
እዚ ወዲ ምሳይ ካብ ዘይህሉስ ከመይ ኢለ ደኣ ናብ ኣቦይ ክድይብ እየ እቲ ነቦይ ዚረኽቦ ኽፉእሲ ኣየርእየኒ
ሽዑ ዮሴፍ ኣብ ቅድሚ እቶም ምስኡ ደው ኢሎም ዝነበሩ ዅሎም ልቡ ኼህድእ ኣይከኣለን እሞ ዓው ኢሉ ኵሎም ሰብ ካብ ቅድመይ ኣውጽኡለይ በለ
እቲ ነሕዋቱ ኺላለዮም ከሎ ምስ ዮሴፍ ገለ ሰብ እኳ ኣይነበረን
ቃሉ ዓው ኣቢሉ ድማ በኸየ ግብጻውያን ከኣ ሰምዑ ቤት ፈርኦንውን ሰምዔ
ዮሴፍ ድማ ነሕዋቱ ኣነ ዮሴፍ እየ ኣቦይከ ኽሳዕ ሕጂዶ ብህይወቱ ኣሎ በሎም
ኣሕዋቱ ድማ ኣብ ቅድሚኡ ሰምበዱ እሞ ኪመልሱሉ ኣይከኣሉን
ዮሴፍ ከኣ ነሕዋቱ በጃኹም ናባይ ቅረቡ በሎም
ቀረቡ ድማ
በለ ኸኣ ኣነ ናብ ግብጺ ዝሸጥኩምኒ ዮሴፍ ሓውኩም እየ
ኣምላኽ እዩ ህይወት ንምድሓን ቀቅድሜኹም ዝለኣኸኒ እሞ ሕጂ ድማ ናብዚ ስለ ዝሸጥኩምኒ ኣይትጕሀዩ ኣይትጨነቑ
ኣብዛ ምድሪ ጥሜት ካብ ዚኸውን ሕጂ ኽልተ ዓመት ኰይኑ ዘይሕረሰንን ዘይዕጸደንን ድማ ገና ሓሙሽተ ዓመት ኣለዋ
ኣምላኽ ግና ኣብ ምድሪ ተረፍ ምእንቲ ኼትርፈኩም ብዓብዪ ምድሓን ድማ ህይወትኩም ክትድሕን ቀቅድሜኹም ለአኸኒ
ሕጂ ኸኣ ኣም ላኽ እዩ እም በር ንስኻትኩም ኣይኰንኩምን ናብዚ ዝለኣኽኩምኒ
ንሱ ንፈርኦን ኣቦኡን ጐይታ ዅላ ቤቱን ገዛእ ኵላ ሃገር ግብጽን ገበረኒ
ቀልጢፍኩም ናብ ኣቦይ ደይቡ እሞ በልዎ ዮሴፍ ወድኻ ከምዚ ይብል ኣምላኽ ኣብ ልዕሊ ዅላ ግብጺ ጐይታ ገበረኒ ናባይ ውረድ ኣይትደንጕ
ንስኻን ደቅኻን ደቂ ደቅኻን ኣባጊዕካን ኣሓኻን ዘሎካ ዅሉን ኣብ ቀረባይ ክትከውን ኣብ ምድሪ ጎሼን ክትቅመጥ ኢኻ
ገና ሓሙሽተ ዓመት ጥሜት ተሪፉ ኣሎ እሞ ንስኻን ቤትካን ኵሉ ዘሎካን ምእንቲ ኸይትሽገሩ ኣብኡ ኽሐልየልካ እየ
ኣፈይ ትዛረበኩም ከም ዘላ ኸኣ እንሆ ኣዒንትኹምን ዓይኒ ሓወይ ብንያምን ይርእያ ኣለዋ
እቲ ዅሉ ኽብረተይ ኣብ ግብጽን እቲ ዝርኤኽምዎ ዅሉን ነቦይ ንገርዎ
ነቦይ ከኣ ቀልጢፍኩም ናብዚ ኣውርድዎ
ኣብ ክሳድ ሓዉ ብንያም ወዲቑ ኸኣ በኸየ ብንያም ድማ ኣብ ክሳዱ በኸየ
ንዅሎም ኣሕዋቱ ኸኣ እናበኸየ ሰዐሞም
ድሕርዚ ድማ ኣሕዋቱ ምስኡ ተዛረቡ
ኣብ ቤት ፈርኦን ከኣ ኣሕዋት ዮሴፍ መጺኦም ዚብል ወረ ተሰምዔ
እዚውን ንፈርኦንን ንገላውኡን ባህ ኣበሎም
ፈርኦን ድማ ንዮሴፍ በሎ ነሐዋትካ ከምዚ ግበሩ በሎም እንስሳኹም ጽዒንኩም ኪዱ ናብ ምድሪ ኸነኣን ከኣ እተዉ
ኣቦኹምን ስድራቤትኩምን ሒዝኩም ድማ ናባይ ምጹ
ካብ ምድሪ ግብጺ ኸኣ እቲ ዝበለጸ ኽህበኩም እየ ስብሒ እዛ ምድሪውን ክትበልዑ ኢኹም
እዚ ኽትገብሩ እእዝዘካ ኣሎኹ ንሕጻናትኩምን ነንስትኹምን ሰረገላታት ካብ ምድሪ ግብጺ ውሰዱ እሞ ነቦኹም ድማ ሒዝኩምዎ ምጹ
እቲ ኣብ ምድሪ ግብጺ ዘሎ ዘዝበለጸ ዅሉ ንኣኻትኩም እዩ እሞ ኣቓሑኹም ርኢኹም ኣይትጕሀዩ
ደቂ እስራኤል ከኣ ከምኡ ገበሩ
ዮሴፍ ድማ ከምቲ ትእዛዝ ፈርኦን ሰረገላታት ሀቦም ንመገዲ ኸኣ ስንቂ ሀቦም
ንነፍሲ ወከፎም ኵሎም ድማ ዚለዋወጥ ክዳውንቲ ሀቦም
ንብንያም ግና ሰለስተ ሚእቲ ሲቃል ብሩርን ሓሙሽተ ዚለዋወጥ ክዳውንትን ሀቦ
ነቦኡ ድማ ካብ ናይ ዘዝጸበቐ ነገር ግብጺ ጽዕነት ዓሰርተ ኣድጊ ነቦኡ ንመገዲ ዚኾኖ ኸኣ እኽልን እንጌራን ካልእ ብልዕን ጽዕነት ዓሰርተ ኣንስተይቲ ኣድጊ ኸም ዚ ገይሩ ሰደደሉ
ነሕዋቱ ድማ ኣብ መገዲ ኣይትበአሱ ኢሉ ሰደዶም ከዱ ኸኣ
ካብ ግብጺ ደይቦም ከኣ ናብ ኣቦኦም ያእቆብ ናብ ምድሪ ኸነኣን መጹ ዮሴፍ ገና ብህይወቱ ኣሎ ንዅላ ሃገር ግብጺ ዚገዝእ ዘሎውን ንሱ እዩ ኢሎም ድማ ነገርዎ
ንሱ ግና ኣይአመኖምን እሞ ልቡ ደንጸወ
እቲ ዮሴፍ ዝበሎም ኵሉ ዘረባ ድማ ነገርዎ እቲ ኺመጸሉ ኢሉ ዮሴፍ ዝሰደዶ ሰረገላታት ምስ ረኣየ ኸኣ መንፈስ ኣቦኦም ያእቆብ ተሐደሰ
እስራኤል ድማ ወደይ ዮሴፍስ ገና ብህይወቱ ኣሎ ደጊም ይኣኽለኒ
ከይሞትኩ ደኣ ኸይደ ኽርእዮ በለ
እስራኤል ድማ ምስ ኲሉ ዘለዎ ነቐለ
ናብ ብኤርሸባዕ ምስ በጽሔ ኣብኡ ንአምላኽ ኣቦኡ ይስሃቅ መስዋእቲ ሕሩድ ሰውኤ
ኣምላኽ ድማ ንእስራኤል ብራእይ ለይቲ ያእቆብ ያእቆብ ኢሉ ተዛረቦ
ንሱ ኸኣ እኔኹ በለ
ኣነ ኣምላኽ ኣምላኽ ኣቦኻ እየ
ኣብኡ ዓብዪ ህዝቢ ኽገብረካ እየ እሞ ናብ ግብጺ ምውራድ ኣይትፍራህ
ኣነ ምሳኻ ናብ ግብጺ ኽወርድ እየ ብርግጽ ድማ ኣነ ኸደይበካ እየ
ዮሴፍ ከኣ ኢዱ ኣብ ልዕሊ ኣዒንትኻ ኼንብር እዩ ድማ በለ
ያእቆብ ድማ ካብ ብኤርሸባዕ ተንስኤ
ደቂ እስራኤል ከኣ ነቦኦም ያእቆብን ሕጻናቶምን ኣንስቶምን ኣብቲ ኺመጸሉ ኢሉ ፈርኦን ዝሰደደሉ ሰረገላታት ኣደየቡ
ያእቆብን ኲሉ ዘርኡ ድማ ም ስኡ ማሎም ን ኣብ ም ድሪ ኸነኣን ዘጥረይዎ ገንዘቦምን ወሲዶም ናብ ግብጺ መጹ
ንደቁን ደቂ ደቁን ነዋልዱን ኣዋልድ ደቁን ንዂሉ ዘርኡ ድማ ምስኡ ናብ ግብጺ ኣምጽኤ
እቶም ናብ ግብጺ ዝአተዉ ደቂ እስራኤል
ያእቆብን ደቁን ስሞም እዚ እዩ በዂሪ ያእቆብ ሮቤል
ደቂ ሮቤል ድማ ሄኖክን ፋሉን ሄስሮንን ካርሚን
ደቂ ስምኦን ከኣ የሙኤልን ያሚንን ኦሃድን ያኪንን ጾሓርን ሻኡል ወዲ እታ ኸነኣናዊትን
ደቂ ሌዊ ኸኣ ገርሾንን ቀሓትን መራሪን
ደቂ ይሁዳ ድማ ዔርን ኦርንን ሼላን ፋሬስን ዜራሕን
ዔርን ኦናንን ግና ኣብ ምድሪ ኸነኣን ሞቱ
ደቂ ፋሬስ ድማ ሔጽሮንን ሓሙልን እዮም
ደቂ ይሳኮር ከኣ ቶላዕን ፉዋህን ዮብን ሽም ሮንን
ደቂ ዛብሎን ድማ ሰሬድን ኤሎንን ያሕኤልን
እዚኣቶም ንያእቆብ ኣብ ጳዳንኣራም ዝወለደትሉ ደቂ ልያ እዮም ዲና ድማ ጓሉ
ኣወዳቱን ኣዋልዱን ኲሎም ሰላሳን ሰለስተን ነፍሲ
ደቂ ጋድ ጺፍዮንን ሓጊን ሹኒን ኤጽቦንን ዔሪን ኣሮዲን ኣርኤሊን
ደቂ ኣሴር ከኣ ዪምናን ዪሽዋን ዪሽዊን በርዓን ሴራሕ ሓብቶምን
ደቂ በሪዓ ኸኣ ሔበርን ማልኪኤልን
እዚኣቶም ደቂ ዚልጳ እታ ላባን ንጓሉ ልያ ዝሀባ እዮም
እዞም ዓሰርተው ሹድሽተ ነፍሲ ንያእቆብ ወለደትሉ
ደቂ ራሄል ሰበይቲ ያእቆብ ድማ ዮሴፍን ብንያምን
ንዮሴፍ ከኣ ኣብ ሃገር ግብጺ እተወልዱሉ ኣሰናት ጓል ጶጢፌራ ካህን ኦን ዝወለደትሉ ምናሴን ኤፍሬምን እዮም
ደቂ ብንያም ድማ ቤላዕን ቤከርን ኣሸቤልን ጌራን ናዓማንን ኤሒን ሮሽን ሙጲምን ሑጲምን ኣርድን
እዚኣቶም ንያእቆብ እተወልዱሉ ደቂ ራሄል ኲሎም ዓሰርተው ኣርባዕተ ነፍሲ እዮም
ደቂ ዳን ድማ ሑሺም
ደቂ ንፍታሌም ከኣ የሕጽኤልን ጉኒን የጽርን ሺሌምን
እዚኣቶም ደቂ ቢልሃ እታ ላባን ንራሄል ጓሉ ዝሀባ እዮም
እዚኣቶም ኲሎም ሾብዓተ ነፍሲ ንያእቆብ ወለደትሉ
እቶም ምስ ያእቆብ ናብ ግብጺ ዝኣተዉ ነፍሳት ካብ ሕቚኡ ዝወጹ ብጀካ ኣንስቲ ደቂ ያእቆብ ኲሎም ስሳን ሹድሽተን ነፍሲ ነበሩ
ኣብ ግብጺ እተወልዱሉ ደቂ ዮሴፍ ከኣ ክልተ ነፍሲ ነበሩ
ናብ ግብጺ ዝኣተዉ ዂሎም ነፍሳት ቤት ያእቆብ ሰብዓ ነበሩ
ንሱ ቀቅድሚኡ ናብ ጎሼን ምእንቲ ኺመርሕ ድማ ንይሁዳ ቀቅድሚኡ ናብ ዮሴፍ ሰደዶ
ናብ ምድሪ ጎሼን ከኣ ኣተዉ
ዮሴፍ ድማ ሰረገላኡ ኣጽዒኑ ነቦኡ እስራኤል ኪረክብ ናብ ጎሼን ደየበ
ምስ ተራእዮ ኸኣ ኣብ ክሳዱ ወዲቑ ኣብ ክሳዱ ነዊሕ ጊዜ በኸየ
እስራኤል ድማ ንዮሴፍ ገና ብህይወት ከም ዘሎኻ ገጽካ ኻብ ርኤኹ ሕጂስ እሙት በሎ
ዮሴፍ ከኣ ነሕዋቱን ንቤት ኣቦኡን በሎም ናብ ፈርኦን ደይበ ኽነግሮ እየ ኣብ ምድሪ ኸነኣን ዝነበሩ ኣሕዋተይን ቤት ኣቦይን ናባይ መጺኦም ኣለዉ
እዞም ሰባት እዚኣቶም ሰብ ማል እዮም እሞ ጓሶት ኣባጊዕ እዮም
ኣባጊዖምን ኣሓኦምን ኲሉ ዘለዎም ድማ ኣምጺኦም ኣለዉ
ኪኸውን ድማ እዩ ፈርኦን ጸዊዑ ተግባርኩም እንታይ እዩ ምስ ዚብለኩም ጓሳ ዘበለ ንግብጻውያን ጽዩፍ እዩ እሞ ኣብ ምድሪ ጎሼን ምእንቲ ኽትቅመጡስ ገላዉኻ ንሕናን ኣቦታትናን ድማ ካብ ንእስነትና ኽሳዕ ሕጂ ሰብ ማል ኢና በሉ
ዮሴፍ ድማ ኣትዩ ንፈርኦን ኣቦይን ኣሕዋተይን ምስ ኣባጊዖምን ኣሓኦምን ኲሉ ዘለዎምን ካብ ምድሪ ከንኣን ወጺኦም እንሆ ድማ ኣብ ምድሪ ጎሼን ኣለዉ ኢሉ ነገሮ
ካብቶም ኣሕዋቱ ድማ ሓሙሽተ ሰብኣይ ወሲዱ ኣብ ቅድሚ ፈርኦን ኣብጽሖም
ፈርኦን ከኣ ነሕዋቱ ተግባርኩም እንታይ እዩ በሎም
ንፈርኦን ድማ ገላዉኻ ንሕናን ኣቦታትናን ጓሶት ኣባጊዕ ኢና በልዎ
ንፈርኦን ከኣ ኣብ ምድሪ ኸነኣን ጥሜት ኣዝዩ በርቲዑ እዩ እሞ ኣባጊዕ ገላዉኻ ዝጓሰያሉ ድማ የልቦን እሞ ኣብዛ ምድሪ እዚኣ ብስደት መጺእና ኣሎና ሕጂ ኸኣ ገላዉኻ ኣብ ምድሪ ጎሼን ኪቕመጡ ንልምነካ ኣሎና በልዎ
ፈርኦን ድማ ንዮሴፍ ኣቦኻን ኣሕዋትካን መጺኦምኻ
ምድሪ ግብጺ ኣብ ቅድሜኻ እያ
ነቦኻን ኣሕዋትካን ከኣ ኣብዛ ምድሪ ኣብ ዝበለጸ ኣቐምጦም ኣብ ምድሪ ጎሼን ይቀመጡ
ካባታቶም ከኣልቲ ሰባት እትፈልጦም እንተሎካ ኣብ ማለይ ዋናታት ግበሮም ኢሉ ተዛረቦ
ዮሴፍ ከኣ ነቡኡ ያእቆብ ኣምጺኡ ኣብ ቅድሚ ፈርኦን ደው ኣበሎ ያእቆብ ድማ ንፈርኦን መረቖ
ፈርኦን ከኣ ንያእቆብ ዘበን ህይወትካ ኽንደይ ዓመታት እዩ በሎ
ያእቆብ ድማ ንፈርኦን ዓመታት ዘበን ስደተይ ሚእትን ሰላሳን ዓመት እየን
ዓመታት ዘበን ህይወተይ ሒደትን ክፉኣትን እየን
ክንዲ እቲ ዓመታት ዘበን ህይወት ኣቦታተይ ብዘበን ስደቶም ኣይኣኽላን በሎ
ያእቆብ ድማ ንፈርኦን መሪቑ ኻብ ቅድሚ ፈርኦን ወጸ
ዮሴፍ ከኣ ነቦኡን ነሕዋቱን ኣስፈሮም ከምቲ ፈርኦን ዝኣዘዞ ኣብ ሃገር ግብጺ ኣብታ ዝበለጸት ምድሪ ኣብ ምድሪ ራዕምሴስ ርስቲ ሀቦም
ዮሴፍ ድማ ነቦኡን ነሕዋቱን ንዂሉ ቤት ኣቦኡን ሐለየ ከከም ብዝሒ ቔልዑኦም እናገበረ ይምግቦም ነበረ
እቲ ጥሜት ኣዝዩ ስለ ዝበርትዔ ድማ ኣብ ኲላ ምድሪ እንጌራ ኣይነበረን
ምድሪ ግብጽን ምድሪ ኸነኣንን ከኣ ብምኽንያት ጥሜት ቃህመማ
ዮሴፍ ድማ በቲ ዝሸመትዎ እኽሊ ኣብ ምድሪ ግብጽን ኣብ ምድሪ ኸነኣንን እተረኽበ ዂሉ ገንዘብ ኣከበ
ዮሴፍ ከኣ ነቲ ገንዘብ ናብ ቤት ፈሮን ኣእተዎ
ኣብ ምድሪ ግብጽን ኣብ ምድሪ ኸነኣንን ገንዘብ ምስ ተወድኤ ድማ ኲሎም ግብጻውያን ናብ ዮሴፍ መጺኦም ስለምንታይ ኣብ ቅድሜኻ እንመውት ገንዘብ ተወዲኡ እዩ እሞ እንጌራ ሀበና በልዎ
ዮሴፍ ከኣ ገንዘብ እንተ ተወዲኡስ ማልኩም ኣምጽኡ ኣብ ክንዲ ማልኩም ክህበኩም በለ
ማሎም ከኣ ናብ ዮሴፍ ኣምጽኡ
ዮሴፍ ድማ ኣብ ክንዲ ኣፍራስን ኣብ ክንዲ መጓሰ ኣባጊዕን ኣብ ክንዲ መጋርያ ኣሓን ኣብ ክንዲ ኣእዱግን እንጌራ ሀቦም
በታ ዓመት እቲኣ ኣብ ክንዲ ዂለን ማሎም እንጌራ መገቦም
እታ ዓመት እቲኣ ምስ መልኤት ከኣ በታ ኻልአይቲ ዓመት ናብኡ መጺኦም ገንዘብ ከም እተወድኤ ንጐይታ ኣይንሐብኣሉን እተን መጓሴታት ማል ድማ ምስ ጐይታይ ኣለዋ
ብጀካ ነፍስናን ምድርናን ኣብ ቅድሚ ጐይታይ ገለኳ ኣይተረፈን
ከመይ ንሕናን ምድርናን ኣብ ቅድሚ ኣዒንትኻ እንመውት ንኣናን ንምድርናን ብእንጌራ ተሻየጠና
ንሕናን ምድርናን ድማ ባሮት ፈርኦን ንኹን
ምእንቲ ኽንነብር እምበር ከይንመውት እታ ሃገር ከኣ ኸይትባድምሲ ዘርኢ ሀበና በልዎ
ግብጻውያን ጥሜት ስለ ዝበርትዖም ከኣ ነፍሲ ወከፎም ገግራቶም ሸጡ እሞ ዮሴፍ ኲላ ምድሪ ግብጺ ንፈርኦን ክትከውን ተሻየጣ እታ ምድሪ ድማ ናይ ፈርኦን ኰነት
ነቲ ህዝቢ ኸኣ ካብታ ሓንቲ ወሰን ዶብ ግብጺ ኽሳዕ እታ ኻልአይቲ ወሰና ናብ ከተማታት ኣግዐዞ
እቶም ካህናት ካብ ፈርኦን ምዱብ ግደ ነበሮም እሞ እቲ ፈርኦን ዝሀቦም ግደ ስለ እተመገቡ ምድሮም ኣይሸጡን ስለዚ ንምድሪ ኻህናት ጥራይ ኣይተሻየጣን
ዮሴፍ ከኣ ንህዝቢ እንሆ ሎሚ ንኣኻትኩምን ንምድርኹምን ንፈርኦን ተሻይጠኩም እየ
እንሆልኩም ከኣ ዘርኢ ነታ ምድሪ ዝርእዋ
ኪኸውን ድማ እዩ ብጊዜ እቶቱ ሕምሻ ንፈርኦን ክትህቡ ኢኹም ኣርባዕተ ኣፍ ከኣ ንኣኻትኩም
ንሱ ንዘርኢ ግራትን ንቐለብኩም ን ኣብ ቤትኩም ንዘለዉን ንቐለብ ቈለውዕኩም ን ኪኸውን እዩ በሎም
ንሳቶም ድማ ንስኻ ኣድሐንካና ኣብ ቅድሚ ጐይታይ ደኣ ሞገስ ንርከብ እም በር ባሮት ፈርኦን ንኸውን በሉ
ዮሴፍ ከኣ ነዚ ብዛዕባ ም ድሪ ግብጺ ሕም ሻ ንፈርኦን ኪኸውን ክሳዕ ሎሚ ዘሎ ሕጊ ኣቘመ
ምድሪ ኻህናት በይና ጥራይ ንፈርኦን ኣይኰነትን
እስራኤል ድማ ኣብ ምድሪ ግብጺ ኣብ ሃገር ጎሼን ተቐመጠ
ኣብኣ ኸኣ ተረስተዩ ፈረዩ ኣዝዮም ድማ በዝሑ
ያእቆብ ድማ ኣብ ምድሪ ግብጺ ዓሰርተው ሾብዓተ ዓመት ገበረ
ዕድመ ያእቆብ ዘበን ህይወቱ ድማ ሚእትን ኣርብዓን ሾብዓተን ዓመት ኰነ
እስራኤል ከኣ ኺመውት መዓልቱ ቐረበት
ንዮሴፍ ወዱ ጸዊዑ ድማ ኣብ ቅድሜኻ ሞገስ እንተ ደኣ ረኺበስ ኢድካ ናብ ትሕቲ ሰለፈይ ኣእቱ እሞ ኣብ ምድሪ ግብጺ ኸይትቐብረኒ በጃኻ ምሕረትን እምነትን ግበረለይ
ምስ ኣቦታተይ ምስ ዝድቅስ ግና ካብ ግብጺ ተሰኪም ካ ኣብ መቓብሮም ቅበረኒ በሎ
ንሱ ኸኣ ኣነ ኸም ዘረባኻ እገብር በለ
ም ሐለለይ በለ
መሐለሉ ድማ
እስራኤል ከኣ ኣብ ትርኣስ ዓራቱ ሰገደ
ኰነ ድማ ድሕርዚ ነገርዚ ንዮሴፍ እንሆ ኣቦኻ ሐሚሙ በልዎ
ንሱ ኸኣ ንኽልቲኦም ደቁ ንምናሴን ኤፍሬምን ምስኡ ወሰዶም
ንያቆብ ድማ እንሆ ወድኻ ዮሴፍ መጺኡካ ኢሎም ነገርዎ
እስራኤል ከኣ ተጋዲሉ ኣብ ዓራቱ ኾፍ በለ
ያእቆብ ድማ ንዮሴፍ በሎ እቲ ዅሉ ዚኽእል ኣምላኽ ኣብ ሉዝ ኣብ ምድሪ ኸነኣን ተራእየኒ ባረኸኒ ኸኣ እንሆ ኣነ ኸፍርየካን ከብዝሓካን ንብዙሕ ህዝብታት ከኣ ክገብረካ እየ ብድሕሬኻ ድማ እዛ ምድሪ እዚኣ ንዘርእኻ ርስቲ ዘለኣለም ገይረ ኽህቦ እየ በለኒ
ሕጂ ኸኣ እቶም ኣነ ናባኻ ናብ ግብጺ ኸይመጻእኩኻ ኣብ ምድሪ ግብጺ እተወልዱልካ ኽልቲኦም ደቅኻ ናተይ እዮም
ኤፍሬምን ምናሴን ከም ሮቤልን ስምኦንን ናተይ ኪዀኑ እዮም
ብድሕሪኦም እትወልዶም ውሉድ ከኣ ንኣኻ ይኹኑ
ኣብቲ ርስቶም ብስም ኣሕዋቶም ይሰመዩ
ኣነ ድማ ካብ ጳዳን ምስ መጻእኩ ኣብ ምድሪ ኸነኣን ንኤፍራታ ቕሩብ ምስ ተረፈትኒ ኣብ መገዲ ኸሎኹ ራሄል ሞተትኒ
ኣብ መገዲ ኤፍራታ ኸኣ ንሳ ቤትልሄም ኣብኡ ቐበርኩዋ
እስራኤል ድማ ንደቂ ዮሴፍ ርእዩ
እዚኣቶም እንታዎት እዮም በለ
ዮሴፍ ከኣ ነቦኡ እዚኣቶም ኣምላኽ ኣብዚ ዝሀበኒ ደቀይ እዮም በሎ
ንሱ ድማ ክምርቖምሲ በጃኻ ናባይ ኣቕርቦም በለ
ኣዒንቲ እስራኤል ከኣ ካብ እርግና እተላዕለ ለቊተን ነበራ እሞ ኪርኢ ኣይከአለን
ናብኡ ድማ ኣቕረቦም ንሱ ኸኣ ሰዐሞም ሐቘፎምውን
እስራኤል ድማ ንዮሴፍ ገጽካ እርኢ ኢለ ኣይሐሰብኩን ነይረ ኣምላኽ ከኣ እንሆ ንዘርእኻ ድማ ኣርአየኒ በሎ
ዮሴፍ ከኣ ካብ ኣብራኹ ኣግልስ ኣቢልዎም ብገጹ ናብ ምድሪ ሰገደ
ዮሴፍ ድማ ንኽልቲኦም ወሲዱ ንኤፍሬም ብየማኑ ናብ ጸጋም እስራኤል ንምናሴ ኸኣ ብጸጋሙ ናብ የማን እስራኤል ገይሩ ናብኡ ኣቕረቦም
እስራኤል ድማ ምናሴ በዅሪ ነበረ እሞ ኣእዳዉ ኣመሐሊፉ የማነይቲ ኢዱ ዘርጊሑ ኣብ ርእሲ ኤፍሬም ንሱ ኸኣ እቲ ንእሽቶ ጸጋመይቲ ኢዱ ድማ ኣብ ርእሲ ምናሴ ኣንበረ
ንዮሴፍ ከኣ እቲ ኣቦታተይ ኣብርሃምን ይስሃቅን ኣብ ቅድሚኡ እተመላለሱ ኣምላኽ እቲ ኻብ ዝውለድ ጀሚሩ ኽሳዕ እዛ ምዓልቲ እዚኣ ዝመገበኒ ኣምላኽ እቲ ኻብ ኵሉ ኽፉእ ዘድሓነኒ መልኣኽ
ንሱ ነዞም ደቂ እዚኦም ይባርኽ
ስመይን ስም ኣቦታተይ ኣብርሃምን ይስሃቅን ኣባታቶም ይጸዋዕ
ኣብ ማእከል ምድሪ ንምብዛሕ ድማ ይሰስኑ
ዮሴፍ ከኣ ኣቦኡ የማነይቲ ኢዱ ኣብ ርእሲ ኤፍሬም ከም ዘንበረ ምስ ረኣየ
ጐሀየ እሞ ካብ ርእሲ ኤፍሬም ኣልዒሉ ናብ ርእሲ ምናሴ ኼሕልፋ ደልዩ ንኢድ ኣቦኡ ሐዛ
ዮሴፍ ድማ ነቦኡ ኣቦየ ከምኡ ኣይኰነን እቲ በዂሪ እዚ እዩ እሞ የማነይትኻ ኣብ ርእሱ ኣንብር በሎ
ኣቦኡ ግና ኣበየ ፈሊጠ ወደይ ፈሊጠ ኣሎኹ
ንሱ ድማ ህዝቢ ኪኸውን እዩ ንሱ ድማ ዓብዪ ኪኸውን እዩ
እቲ ንእሽቶ ሓዉ ግና ካብኡ ክዓቢ እዩ ዘርኡውን ብዙሕ ህዝብታት ኪኸውን እዩ ድማ በሎ
በታ መዓልቲ እቲኣ ኸኣ ከም ዚ ኢሉ መረቖም እስራኤል ኣምላኽ ከም ኤፍሬምን ከም ምናሴን ይግበርካ ኢሉ ብኣኻ ኺምረቕ እዩ
ንኤፍሬም ከኣ ቅድሚ ም ናሴ ገበሮ
እስራኤል ድማ ንዮሴፍ እንሆ ኣነ እመውት ኣሎኹ ኣም ላኽ ከኣ ምሳኻትኩም ኪኸውን እዩ
ናብ ምድሪ ኣቦታትኩም ድማ ኪመልሰኩም እዩ
ንኣኻ ድማ እታ ኻብ ኢድ ኣሞራውያን ብሴፈይን ብቐስተይን ዝወሰድክዋ ሓለፋ ኣሕዋትካ ሓደ ኽፍሊ ሂበካ ኣሎኹ
ያእቆብ ንደቁ ጸዊዑ በተን ዳሕሮት መዓልታት ዚረኽበኩም ክነግረኩምሲ ተኣከቡ በሎም
ኣቱም ደቂ ያእቆብ ተኣከቡ እሞ ስምዑ
ነቦኹም እስራኤል ከኣ ጽን በሉ
ሮቤል ንስኻ በኹረይ ኢኻ ሓይለይን ቀዳማይ ጽንዓተይን ብኽብረት ብሉጽ ብስልጣን ከኣ ብሉጽ
ከም ፍሉሕ ማይ ገንፈልካ
ናብ መደቀስ ኣቦኻ ደየብካ ሽዑ ኣርኪስካዮ ኢኻ እሞ ብልጫ ኣይትረክብን
ናብ ዓራተይ ደየበ
ስምኦንን ሌውን ኣሕዋት እዮም
ኣስያፎም ኣጽዋር ዓመጻ እዩ ብቝጥዓኦም ሰብኡት ቀተሉ ብዅራኦም ድማ በረዀዳ ኣብዑር ቈሪጾም እዮም እሞ ነፍሰይ ናብ ምኽሮም ኣይትእቶ ክብረይ ከኣ ኣብ ኣኼባኦም ኣይትሕበር
እቲ ኹራኦም ብርቱዕ ነድሮም ከኣ ጨካን ነበረ እሞ ርጉም ይኹን
ኣብ ያእቆብ ክመቓቕሎም ኣብ እስራኤል ድማ ፋሕ ከብሎም እየ
ኣታ ይሁዳ ኣሕዋትካ ኼመስግኑኻ እዮም ኢድካ ኣብ ክሳድ ጸላእትኻ ኽትከውን እያ ደቂ ኣቦኻ ኺሰግዱልካ እዮም
ይሁዳ ሽደን ኣንበሳ እዩ
ወደይ ካብ ምርኮ ደየብካ
ከም ኣንበሳ ተዀርምዩ ደቀሰ ከም ኣንስተይቲ ኣንበሳ እኳ ደኣ መን የተንስኦ ሺሎ ኽሳዕ ዚመጽእ ካብ ይሁዳ በትሪ ዘንጊ ገዛኢ ኸኣ ካብ ማእከል ኣእጋሩ ኣይዝምብልን
ህዝብታት ይእዘዝዎ
ንገልገሉ ኣብ ጉንዲ ወይኒ ንዒሉ እታ ኣድጉ ኸኣ ኣብ ብሉጽ ጨንፈር ወይኒ ይኣስር
ክዳውንቱ ብወይኒ ነጸላኡ ድማ ብደም ዘቢብ ይሕጸብ
ኣዒንቱ ብወይኒ ኪቔሓ ኣስናኑ ኸኣ ብጸባ ኺጽዕድዋ እየን
ዛብሎን ኣብ ገምገም ባሕሪ ንሱ ድማ ኣብቲ መዕረፍ መራኽብ ይነብር ጐድኑ ኸኣ ኣብ ሲዶን ይጽጋዕ
ይሳኮር ሓያል ኣድጊ እዩ ኣብ መንጎ ደምቤታት ማል ይድቅስ
እታ መዕረፊት ጽብቕቲ እታ ምድሪ ድማ ልምዕቲ ኸም ዝዀነት ረኣየ
እሞ መንኲቡ ንምስካም ኣትሓተ ጻዕራይ ግዙእ ድማ ዀነ
ዳን ከም ሓደ ኻብ ነገዳት እስራኤል ኰይኑ ንህዝቡ ኺዳኒ እዩ
ዳን ኣብ መገዲ ተመን ኣብ ጓል መገዲ ድማ ቀራን ተመን ኪኸውን እዩ
ንፈረስ ሾዀናኡ ይነኽሶ ንፈረሰኛ ኸኣ ንድሕሪት የውድቖ
ዎ እግዚኣብሄር ንምድሓንካ ይጽበ ኣሎኹ
ንጋድ ጭፍራታት ኬጨንቕዎ እዮም ንሱ ግና እግር እግሮም ኬጨንቖም እዩ
ካብ ኣሴር ስብሒ እንጌራኡ ይመጽእ ንሱ ድማ ጣዕሚ ነገስታት ይህብ
ንፍታሌም እተፈነወት እራብ ጥዑም ቃል ዚህብ እዩ
ዮሴፍ ፈራዪት ጨንፈር ኣብ ጥቓ ዓይኒ ማይ ዘላ ፈራዪት ጨንፈር እዩ
ጨናፍሩ ኣብ ልዕሊ መካበብያ ይዝርግሕ
ቀስተኛታት ኣነዓብዎ ፍላጻ ወርዊሮም ድማ ሰጐጒዎ
ቀስቱ ግና ጸኒዑ ይነብር ቀላጽም ኣእዳዉ ድማ በእዳው እቲ ናይ ያእቆብ ሓያል በቲ ሓላውን ከውሒ እስራኤልን ጸንዓ
በቲ ዝረድኣካ ኣምላኽ ኣቦኻ በቲ ዝባርኸካ ዂሉ ዚኽእል ካብ ላዕሊ በረኸት ሰማይ ካብቲ ኣብ ታሕቲ ተዘርጊሑ ዘሎ ዓሚቚ ድማ በረኸት ካብ ኣጥባትን ካብ ማሕጸንን ከኣ በረኸት
ካብ በረኸት ኣቦሓጎታተይ በረኸት ኣቦኻ ይዐዝዝ
ክሳዕ ናብ ወሰን እቶም ኲርባታት ዘለኣለም ይበጽሕ
ንሱ ኣብ ልዕሊ ርእሲ ዮሴፍ ኣብ ናላ እቲ መስፍን ኣሕዋቱ ኪኸውን እዩ
ብንያም ዘራፊ ተዂላ እዩ
ንግሆ ዚዘረፎ ይበልዕ ምሸት ከኣ ዝማረኾ ይመቅል
እዚኣቶም ኲላቶም ዓሰርተው ክልተ ነገድ እስራኤል እዮም
እቲ ኣቦኦም እተዛረቦምን ዝመረቖምን ከኣ እዚ እዩ
ንነፍሲ ወከፍ ከከም ምርቓኡ መረቖም
ከምዚ ኢሉ ድማ ኣዘዞም ኣነ ናብ ህዝበይ ክእከብ እየ
ኣብታ ኣብ ግራት ዔፍሮን ሔታዊ ዘላ በዓቲ ኸኣ ኣብታ ኣብ ግራት ማክጴላ ኣብ መንጽር መም ሬ ኣብ ም ድሪ ኸነኣን ዘላ ኣብርሃም ንመቓብር ርስቲ ኽትከዉን ካብ ዔፍሮን ሔታዊ ም ስታ ግራት እተሻየጣ በዓቲ ም ስ ኣቦታተይ ቅበሩኒ
ንኣብርሃምን ንሳራ ሰበይቱን ኣብኣ ቐበርዎም ንይስሃቅን ንሰበይቱ ርብቃን ከኣ ኣብኣ ቐበርዎም ኣነ ድማ ንልያ ኣብኣ ቐበርክዋ
እታ ግራትን ኣብኣ ዘላ በዓትን ካብ ደቂ ሔት ተዐደገት
ያእቆብ ንደቁ እዚ ኣዚዙ ምስ ወድኤ ኣእጋሩ ናብ ዓራት ኣከበ ነፍሱ ድማ ወጸት ናብ ህዝቡውን ተኣከበ
ዮሴፍ ኣብ ገጽ ኣቦኡ ወዲቑ ኣብ ልዕሊኡ በኸየ ሰዐሞ ድማ
ዮሴፍ ከኣ ነቶም ፈዋሶ ገላዉኡ ነቦኡ ብቕዱይ ቅብኢ ኺለኽይዎ እዘዞም
እቶም ፈዋሶ ድማ ብቕዱይ ቅብኢ ለኸይዎ
መዓልታትት ምልካይ ከምኡ እየን ዚፍጸማ እሞ ኣርብዓ መዓልቲ መልኡሉ
ግብጻውያን ድማ ሰብዓ መዓልቲ በኸዩሉ
መዓልታት ሓዘን ም ስ ሐለፋ ኸኣ ዮሴፍ ንቤት ፈርኦን ተዛረቦም በሎም ድማ ኣብ ቅድሜኹም ሞገስ እንተ ደኣ ረኺበስ በጃኹም ንፈርኦን ኣብ እዝኑ ኸምዚ ኢልኩም ንገሩለይ ኣቦይ እንሆ ኣነ እመውት ኣሎኹ
ኣብታ ኣብ ሃገር ከነኣን ንኣይ ኢለ ዝዀዐትክዋ መቓብረይ ኣብኣ ቕበረኒ ኢሉ ኣምሒሉኒ እዩ
ሕጂ ኸኣ ክድይብ እሞ ነቦይ ቀቢረ ኽምለስ ፍቐደለይ
ፈርኦን ድማ ደይብ እሞ ከምቲ ዘምሐለካ ነቦኻ ቕበሮ በለ
ዮሴፍ ከኣ ነቦኡ ኪቐብሮ ደየበ
ኲላቶም ገላዉ ፈርኦንን ዓበይቲ ቤቱን ኲላቶም ዓበይቲ ሃገር ግብጺ ድማ ምስኡ ኲላቶም ስድራ ቤት ዮሴፍን ኣሕዋቱን ስድራ ቤት ኣቦኡን ድማ ደየቡ ቈልዑኦምን ኣባጊዖምን ኣሓኦምን ጥራይ ኣብ ምድሪ ጎሼን ሐደጉ
ሰረገላታትን ፈረሰኛታትን ድማ ምስኡ ደየቡ እሞ ኣዝዩ ብዙሕ ጭፍራ ነበረ
ናብታ ኣብ ማዕዶ ዮርዳኖስ ዘላ ዓውዲ ኣጣድ ከኣ መጹ ኣብኣ ድማ ኣዝዩ ብርቱዕ ብኽያት በኸዪሉ
ነቦኡ ሾብዓተ መዓልቲ መልቀስ ገበሩሉ
እቶም ኣብታ ሃገር ዚቕመጡ ከነኣናውያን ድማ ነቲ ኣብ ዓውዲ ኣጣድ ዝዀነ መልቀስ ምስ ረአዩ እዚ ዓብዪ መልቀስ ግብጻውያን እዩ በሉ
ስለዚ ኸኣ ስማ ኣቤልሚስራይም ተባህለት
ንሳ ኣብ ማዕዶ ዮርዳኖስ ዘላ እያ
ደቁ ድማ ከምቲ ዝአዘዞም ገበሩሉ
እቶም ደቁ ኸኣ ጾይሮም ኣብ ምድሪ ኸነኣን ወሰድዎ ኣብታ ኣብ መንጽር መምሬ ዘላ ኣብርሃም ርስቲ ንመቓብር ኢሉ ኻብ ዔፍሮን ሔታዊ ምስታ ግራት እተሻየጣ ኣብ በዓቲ ግራት ማክጴላ ቐበርዎ
ዮሴፍ ነቦኡ ምስ ቀበሮ ንሱ ምስ ኣሕዋቱን ምስቶም ነቦኡ ኪቐብሩ ምስኡ ዝደየቡ ዂላቶምን ናብ ግብጺ ተመልሰ
ኣሕዋት ዮሴፍ ኣቦኦም ከም ዝሞተ ምስ ረኣዩ ምናልባሽ ዮሴፍ ይጸልኣና እሞ እቲ ዝገበርናዮ ዂሉ ኽፉእ ከኣ ይፈድየና በሉ
ንዮሴፍ ድማ ኣቦኻ ቕድሚ ሞቱ ኸምዚ ኢሉ ኣዘዘ ኢሎም ለኣኹሉ ንዮሴፍ እቲ ኽፉእ ዝገበሩኻ በደል ኣሕዋትካን ሓጢኣቶምን ሕደገሎም ሕድርኻ በልዎ
ሕጂ ኸኣ በደል ባሮት ኣምላኽ ኣቦኻ ይቕረ ኽትብል ንልምነካ ኣሎና
ዮሴፍ ምስ ተዛረብዎ በኸየ
እቶም ኣሕዋቱ ድማ ከይዶም ኣብ ቅድሚኡ ፍግም ኢሎም ወደቑ እንሆ ንሕና ገላዉኻ ኢና ከኣ በልዎ
ዮሴፍ ድማ ኣይትፍርሁ
ኣነዶ ኣብ ክንዲ ኣም ላኽ እየ ንስኻትኩም ንኽፉኤይ ሐሰብኩም እግዚኣብሄር ግና ከምቲ ሎሚ ዀይኑ ዘሎ ኺገብር ብዙሕ ህዝቢ ምእንቲ ኼድሕን ንጽቡቕ ሐሰበ
ሕጂ ኸኣ ኣይትፍርሁ
ኣነ ንኣኻትኩምን ንቘልዑኹምን ኽቕልበኩም እየ በሎም
ኣጻናንዖም ድማ ንልቦም ዜሐጒስውን ተዛረቦም
ዮሴፍ ድማ ንሱን ቤት ኣቦኡን ኣብ ግብጺ ተቐመጡ
ዮሴፍ ከኣ ሚእትን ዓሰርተን ዓመት ገይሩ ነበረ
ዮሴፍ ድማ ንደቂ ኤፍሬም ክሳዕ ሳልሳይ ወለዶ ረአየ ደቂ ሚኪር ወዲ ምናሴ ኸኣ ኣብ ብርኪ ዮሴፍ ተወልዱ
ዮሴፍ ድማ ነሕዋቱ ኣነ እመውት ኣሎኹ
ኣም ላኽ ግና ብሓቂ ኺበጽሓኩም እዩ ካብዛ ም ድሪ እዚኣ ኸኣ ናብታ ንኣብርሃም ን ንይስሃቅን ንያእቆብን ዝመሐለሎም ምድሪ ኼደዪበኩም እዩ በሎም
ዮሴፍ ድማ ንደቂ እስራኤል ኣምላኽ ብሓቂ ኺበጽሓኩም እዩ እሞ ነዕጽምተይ ካብዚ ኣደይብዎ ኢሉ ኣምሐሎም
ዮሴፍ ወዲ ሚእትን ዓሰርተን ዓመት ምስ ኰነ ሞተ
ብቕዱይ ቅብኢ ድማ ለኸይዎ ኣብ ሳጹን ገይሮም ከኣ ኣብ ግብጺ ኣንበርዎ
እቶም ናብ ግብጺ ዝመጹ ደቂ እስራኤል ስሞም እዚ እዩ ነፍሲ ወከፍ መምስ ቤተ ሰቡ ምስ ያእቆብ መጸ ሮቤል ስምኦን ሌውን ይሁዳን ይሳኮር ዛብሎን ብንያም ድማ ዳንን ንፍታሌምን ጋድን ኣሴርን
ካብ ሕቘ ያእቆብ ዝወጹ ዅላቶም ሰብዓ ነፍሲ ነበሩ
ዮሴፍ ድማ ኣብ ግብጺ ነበረ
ዮሴፍን ኵሎም ኣሕዋቱን እቲ ወለዶ ዅሉ ከኣ ሞቱ
ደቂ እስራኤል ተፋረዩ ሰሰኑ በዝሑ ድማ
ኣዝዮም ከኣ በርትዑ እታ ሃገርውን ብእኦም መልኤት
ኣብ ግብጺ ኸኣ ንዮሴፍ ዘይፈልጥ ሓድሽ ንጉስ ተንስኤ
ንሱ ድማ ንህዝቡ እንሆ ህዝቢ ደቂ እስራኤል ካባና በዝሑን በርትዑን እምበኣርከ ኸይበዝሑ እሞ ውግእ ም ስ ዚለዐለና ንሳቶም ድማ ም ስ ጸላእትና ሐቢሮም ከይዋግኡና ኻብዛ ሃገርውን ከይወጹ ንዑ ንጣበበሎም በሎም
ብብርቱዕ ዕዮ ምእንቲ ኼጽብቡሎም ከኣ ኣዘዝቲ ሸመሎም
ንፈርኦን ድማ ጲቶምን ራዕምሴን ከተማታት ሪቕ ሰርሑሉ
ብመጠን እቲ ዘጽበቡሎም ግና ኽንዳኡ ሰሰኑ ክንዳኡ ኸኣ ተዘርግሑ እሞ ብደቂ እስራኤል ይጭነቑ ነበሩ
ግብጻውያን ንደቂ እስራኤል ብጭከና ኣዕየይዋም
ንህይወቶም ድማ ብብቱዕ ዕዮ ብባዕጥን ብጡብን ብዅሉ ዕዮ መሮርን በቲ ዅሉ ዜዕይይዎም ዕዮ ብምጭካን ኣመረርዎም
ንጉስ ግብጺ ድማ ነተን መሕረስቲ እብራውያን እታ ሓንቲ ሺፍራ ዝስማ እታ ኻልኣይቲ ኸኣ ጱዓ ዝስማ ተዛረበን ነተን ኣንስቲ እብራውያን ከተሕርሳኤን ከሎኽን ኣብቲ ዚሐርሳሉ ርኣያ ወዲ እንተ ዀነ ቅተላኦ ጓል እንተ ዀነት ግና ብህይወታ ትንበር
እተን መሕረስቲ ግና ንኣም ላኽ ፈሪሄን ነቶም እተወልዱ ብህይወት ሐደጋኦም እምበር ከምቲ ንጉስ ግብጺ ዝበለን ኣይገበራን
ሽዑ ንጉስ ነተን መሕረስቲ ጸዊዑ ነቶም እተወልዱ ብህይወት እትሐድጋኦምሲ ስለምንታይ ከምዚ ገበርክን በለን
እተን መሕረስቲ ኸኣ ንፈርኦን እተን እብራውያን ከም ኣንስቲ ግብጻውያን ኣይኰናን
ንሳተን ሓያላት እየን እሞ እታ መሕረሲት ከይመጸተን ሐሪሰን ይጸንሓ በላኦ
ኣምላኽ ድማ ነተን መሕረስቲ ጽቡቕ ገበረለን
እቲ ህዝቢውን በዝሔ ኣዝዪ ኸኣ በርትዔ
ኰነ ድማ እተን መሕረስቲ ንኣምላኽ ስለ ዝፈርሃ ኣባይቲ ገበረለን
ሽዑ ፈርኦን ንዅሉ ህዝቢ እተወልደ ወዲ ዘበለ ናብ ርባ ደርብይዎ ኵለን ኣዋልድ ግና ብህይወተን ሕደግወን ኢሉ ኣዘዘ
ሓደ ሰብኣይ ከኣ ካብ ቤት ሌዊ ኸይዱ ጓል ሌዊ ኣእተወ
እታ ሰበይቲ ድማ ጠነሰት ወዲውን ወለደት
ንሱ ጽቡቕ ቈልዓ ምዃኑ ምስ ረኣየት ከኣ ሰለስተ ወርሒ ሐብኣቶ
ደጊም ምሕባኡ ምስ ሰኣነት ሳጹን ሻምብቆ ወሲዳ ብቕጥራንን ብዝፍትን ለቕለቐቶ ነቲ ቘልዓ ናብኡ ኣእትያ ድማ ኣብ ገምገም ርባ ኣብ ሰልሰላ ኣንበረቶ
ሓብቱ ድማ እንታይ ከም ዚረኽቦ ኽትፈልጥ ርሕቕ ኢላ ደው በለት
ጓል ፈርኦን ከኣ ክትሕጸብ ናብ ርባ ወረደት እተን ኣግራዳ ድማ ገምገመገምገም እቲ ርባ ይዛወራ ነበራ
ኣብ ማእከል ሰልሰላ ሳጹን ረኣየት እሞ ገረዳ ሰዲዳ ኣምጽኣቶ
ከፊታ ድማ ነቲ ሕጻን ረኣየቶ እንሆ ኸኣ እቲ ቘልዓ ይበኪ ነበረ
ደንጊጻትሉ ድማ እዚ ኻብ ሕጻናት እብራውያን እዩ በለት
ሽዑ እታ ሓብቱ ንጓል ፈርኦን ካብተን እብራውያን ኣንስቲ ነዚ ሕጻንዚ እተጥብወልኪ መጉዚትዶ ኽጽውዓልኪ ክኸይድ በለታ
ጓል ፈርኦን ከኣ ኪዲ በለታ
እታ ጓል ድማ ከደት ነደ እቲ ሕጻን ከኣ ጸውዓታ
ጓል ፈርኦን ድማ ነዚ ሕጻንዚ ወሲድኪ ኣጥብውለይ ኣነ ኸኣ ዓስብኺ ኽህበኪ እየ በለታ
እታ ሰበይቲ ድማ ነቲ ሕጻን ወሲዳ ኣጥበወቶ
እቲ ሕጻን ከኣ ዐበየ ናብ ጓል ፈርኦንውን ኣምጽኣቶ
ወዳ ድማ ዀነ
ካብ ማይ ኣውጺኤዮ እየ ኢላ ስሙ ሙሴ ኣውጽኣትሉ
ኰነ ድማ በተን መዓልትታት እቲኤን ሙሴ ምስ ዐበየ ናብ እሕዋቱ ወጺኡ ነቲ ብርቱዕ ጻዕሮም ረኣየ
ግብጻዊ ሰብኣይ ድማ ንእብራዊ ሰብኣይ ካብቶም ኣሕዋቱ ኪወቕዖ ረኣየ
ናብዝን ናብትን ግልጽ ግልጽ ኢሉ ሰብ ከም ዜልቦ ምስ ረኣየ ነቲ ግብጻዊ ቐቲሉ ኣብ ሑጻ ሐብኦ
በታ ኻልኣይቲ መዓልቲ ድማ ወጸ እንሆ ክልተ እብራውያን ሰብኡት ኪበኣሱ ረኣየ
ነቲ ዝዐመጸ ከመይ ንብጻይካ እትወቕዖ በሎ
ንሱ ድማ መን መስፍንን ፈራድን ገይሩ ኣብ ልዕሌና ሸመካ ንስኻ ነቲ ግብጻዊ ኸም ዝቐተልካዮ ኽትቀትለኒዶ ትደሊ ኣሎኻ በለ
ሽዑ ሙሴ ፈርሄ እዚ ነገርዚ ብርግጽ ተፈሊጡ እዩ ድማ በለ
ፈርኦን ከኣ እዚ ነገርዚ ሰሚዑ ንሙሴ ኪቐትሎ ደለየ
ሙሴ ግና ካብ ቅድሚ ፈርኦን ሀደመ ኣብ ምድሪ ሚድያን ድማ ተቐመጠ ኣብ ጥቓ ዔላ ኸኣ ኮፍ በለ
ካህን ሚድያን ድማ ሾብዓተ ኣዋልድ ነበራኦ
ንሳተን መጺኤን ነባጊዕ ኣቦኤን ኬስትያ ማይ ቀዲሔን ነቲ ጋብላታት መልኣኦ
ጓሶት ድማ መጺኦም ሰጐጕወን ሙሴ ግና ተንሲኡ ረድኤን ኣባጊዔን ድማ ኣስተየ
ናብ ኣቦኤን ራጉኤል ምስ መጻ ኸኣ ንሱ ሎሚ ኸመይ ኢልክን ቀልጢፍክን መጺእክን በለን
ንሳተን ድማ ሓደ ግብጻዊ ሰብኣይ ካብ ኢድ እቶም ጓሶት ኣድሐነና ማይ ቀዲሑ ኸኣ ነባጊዕና ኣስተየልና በላኦ
ነዋልዱ ድማ ኣበይ ደኣ ኣሎ ስለምንታይከ ነቲ ሰብቲ ሐደግኽንኦ እንጌራ ኺበልዕ ጸውዓኦ በለን
ሙሴ ድማ ምስቲ ሰብኣይ ኪነብር ፈተወ
ንሱ ኸኣ ጺጶራ ጓሉ ንሙሴ ሀቦ
ወዲ ድማ ወለደት እሞ ኣነ ኣብ ምድሪ ጓና ስደተኛ እየ ኢሉ ስሙ ጌርሾም ኣውጽኣሉ
ኰነ ድማ ድሕሪ ብዙሕ መዓልቲ ንጉስ ግብጺ ሞተ
ደቂ እስራኤል ከኣ ካብ ባርነቶም እተላዕለ እህህ በሉ ጨርሑ ድማ
እቲ ኣውያቶም ብዛዕባ ባርነቶም ከኣ ናብ ኣምላኽ ደየበ
ኣምላኽ ድማ ቍዝማኦም ሰምዔ ኣምላኽ ከኣ ነቲ ምስ ኣብርሃምን ምስ ይስሃቅን ምስ ያእቆብን ዝኣተዎ ኺዳን ዘከረ
ኣምላኽ ድማ ናብ ደቂ እስራኤል ረኣየ ኣምላኽ ከኣ ህልዋቶም ፈለጠ
ሙሴ ድማ ኣባጊዕ የትሮ ሓሙኡ ካህን ሚድያን ይጓሲ ነበረ
ነተን ኣባጊዕ እናኸብከበን ናብ ክንየው በረኻ ናብ ሆሬብ ከረን ኣምላኽ መጸ
መልኣኽ እግዚኣብሄር ከኣ ካብ ማእከል ኣሻዅ ቈጥቋጥ ብሃልሃልታ ሓዊ ተራእዮ
እንተ ጠመተ ድማ እንሃ እታ ቘጥቋጥ ብሓዊ ትነድድ ነበረት እታ ቘጥቋጥ ግና ኣይተበልዔትን
ሙሴ ኸኣ እዚ ዓብዩ ትርኢት እዚ እዛ ቘጥቋጥ ከመይ ኢላ ሞዅ ከም ዘይትብል ደኣ ኸይደ ኽርኢ በለ
እግዚኣብሄር ድማ ኪርኢ ኸም ዝቐረበ ምስ ረኣየ ኣምላኽ ካብ ማእከል እታ ቘጥቋጥ ሙሴ ሙሴ ኢሉ ጸውዖ
ንሱ ድማ እኔኹ በለ
ሽዑ ኸኣ ናብዚ ኣይትቕረብ
እዛ ደው ኢልካላ ዘሎኻ ቦታ ቅድስቲ ምድሪ እያ እሞ ኣሳእንካ ኻብ ኣእጋርካ ኣውጽእ በለ
ድማ ኣነ ኣምላኽ ኣቦኻ ኣምላኽ ኣብርሃም ኣምላኽ ይስሃቅ ኣምላኽ ያእቆብ ከኣ እየ በለ
ሙሴ ድማ ንኣምላኽ ከይጥምት ፈርሄ እሞ ገጹ ኸደነ
እግዚኣብሄር ድማ ጸበባ እቲ ኣብ ግብጺ ዘሎ ህዝበይ ፈሊጠ እየ እሞ ስቓዮም ኣጸቢቐ ርኤኹ እቲ ብሰሪ መጨነቕቶም ዜእውይዎ ኸኣ ሰሚዔ ኣሎኹ
ስለዚ ኻብ ኢድ ግብጻውያን ከድሕኖም ወሪደ ኣሎኹ ካብታ ምድሪ እቲኣ ናብታ ጽብቕትን ርሕብትን ጸባን መዓርን እተውሕዝ ም ድሪ ናብታ ቦታ ኸነኣናውያንን ሄታውያንን ኣሞራውያንን ፈረዛውያንን ሃዋውያንን ይቡሳውያንን ከድይቦም እየ
ሕጂ ድማ እንሆ ኣውያት ደቂ እስራኤል ናባይ መጸ እቲ ግብጻውያን ዘጥቅዕዎም ጥቕዓት ርኤኹ
እምበኣር ሕጂ ንዓ ንህዝበይ ደቂ እስራኤል ካብ ግብጺ ኸተውጽኦም ናብ ፈርኦን ክልእከካ እየ በለ
ሙሴ ድማ ንኣምላኽ ናብ ፈርኦን ዝኸይድን ንደቂ እስራኤል ካብ ግብጺ ዘውጽእንከ ኣነ መን እየ በሎ
ኣምላኽ ከኣ ኣነ ምሳኻ ክኸውን እየ እሞ ኣነ ኸም ዝለኣኽኩኻ ድማ እዚኣ ትእምርቲ ትኩንካ ነቲ ህዝቢ ኻብ ግብጺ ምስ ኣውጻእካዮ ኣብዚ ኸረን እዚ ንኣም ላኽ ከተገልግሉ ኢኹም በለ
ሙሴ ድማ ንኣም ላኽ እንሆ ናብ ደቂ እስራኤል መጺኤ ኣምላኽ ኣቦታትኩም ናባኻትኩም ልኢኹኒ ምስ በልክዎም ስሙ መን እዩ እንተ በሉንስ እንታይ ክብሎም እየ በሎ
ኣምላኽ ከኣ ንሙሴ እቲ ዘሎኹ እየ ዘሎኹ በሎ
በለ ድማ ንደቂ እስራኤል እቲ ኣሎኹ ናባኻትኩም ለኣኸኒ በሎም
ኣምላኽ ድማ ወሲኹ ንሙሴ በሎ ንደቂ እስራኤል ከምዚ በሎም እግዚኣብሄር ኣምላኽ ኣቦታትኩም ኣምላኽ ኣብርሃም ኣምላኽ ይስሃቅ ኣም ላኽ ያእቆብ ከኣ ናባኻትኩም ለኣኸኒ
እዚ ንዘለኣለም ስመይ እዩ ንውሉድ ወለዶ ኸኣ እዚ መዘከርታይ እዩ
ኪድ ንዓበይቲ እስራኤል ኣኪብካ በሎም እግዚኣብሄር ኣምላኽ ኣቦታትኩም ኣም ላኽ ኣብርሃም ኣም ላኽ ይስሃቅ ኣም ላኽ ያእቆብ ከኣ ተገልጸለይ ከም ዚ ኢሉ ብርግጽ በጺሔኩም እቲ ኣብ ግብጺ ዝገበሩኹም ድማ ርኤኹ
ካብ ጸበባ ግብጺ ናብ ምድሪ ኸነኣናውያንን ሔታውያንን ኣሞራውያንን ፈረዛውያንን ሃዋውያንን ይቡሳውያንን ጸባን መዓርን ናብ እተውሕዝ ምድሪ ኸደይበኩም እየ ድማ በልኩ
ቃልካ ኸኣ ኪሰምዑ እዮም
ንስኻን ዓበይቲ እስራኤልን ናብ ንጉስ ግብጺ ኣቲኹም ከምዚ ትብልዎ እግዚኣብሄር ኣምላኽ እብራውያን ተገልጸልና
ሕጂ ድማ በጃኻ ንእግዚኣብሄር ኣምላኽና ኽንስውእ መገዲ ሰለስተ መዓልቲ ናብ በረኻ ኽንከይድ በልዎ
ብሓያል ኢድ እንተ ዘይኰይኑ ንጉስ ግብጺ ኽትከዱ ኸም ዘይሐድገኩም እፈልጥ ኣሎኹ
በቲ ኣብ ማእከላ ዝገብሮ ዅሉ ተኣምራተይ ከኣ ኢደይ ዘርጊሔ ንግብጺ ኽወቕዓ እየ
ድሕሪኡ ድማ ኪሐድገኩም እዩ
ነዚ ህዝቢ እዚ ኸኣ ኣብ ቅድሚ ግብጻውያን ሞገስ ክህቦ እየ
ኪኸውን ድማ እዩ ምስ እትኸዱ ጥራይ ኢድኩም ኣይትኸዱን ኢኹም
ነፍሲ ወከፍ ሰበይቲ ኻብ ጐረቤታን ካብታ ኣብ ቤታ እትነብርን ኣቕሓ ብሩርን ኣቕሓ ወርቅን ክዳውንትን ትለምን
ነዚ ኣብ ኣወዳትኩምን ኣዋልድኩምን ግበርዎ ንግብጻውያን ከኣ ትገፍዎም
ሙሴ ድማ እንሆ ንሳቶም እግዚኣብሄር ኣይተራእየካን ኪብሉኒ እዮም እሞ ኣይኣም ኑንን ቃለይውን ኣይሰምዑን እዮም ኢሉ መለሰ
እግዚኣብሄር ድማ እዛ ኣብ ኢድካ ዘላ እንታይ እያ በሎ
ንሱ ኸኣ በትሪ በለ
ንሱ ድማ ናብ ምድሪ ደርብያ በለ
ናብ ምድሪ ደርበያ ተመን ከኣ ኰነት
ሙሴ ድማ ካብ ቅድሚኡ ሀደመ
እግዚኣብሄር ከኣ ንሙሴ ኢድካ ዘርግሕ እሞ ብዓለሊኡ ሐዞ በሎ
ኢዱ ዘርጊሑውን ሐዞ ኣብ ኢዱ ኸኣ በትሪ ዀነ
እዚ እግዚኣብሄር ኣምላኽ ኣቦታቶም ኣም ላኽ ኣብርሃም ኣም ላኽ ይስሃቅ ኣም ላኽ ያእቆብ ከም እተራእየካ ም እንቲ ኺኣም ኑ እዩ
እግዚኣብሄር ድማ ወሲኹ ኢድካ ናብ ትሽትሽካ ኣእቱ በሎ
ናብ ትሽትሹ ኸኣ ኣእተዋ
ምስ ኣውጽኣ ድማ እንሃ ኢዱ ብለምጺ ኸም በረድ ጻዕድያ ነበረት
ኢድካ ናብ ትሽትሽካ ኣእቱ ከኣ በለ
ኢዱ ናብ ትሽትሹ ኣእተወ
ካብ ትሽትሹ ምስ ኣውጽኣ ድማ እንሃ መሊሳ ኸምቲ ኻልእ ስጋኡ ዀነት
ኪኸውን ድማ እዩ እንተ ዘይኣመኑኻ ንቓል እቲ ቐዳማይ ትእምርቲ እንተ ዘይሰምዑ ንቓል እቲ ዳሕራይ ትእምርቲ ኺአምኑ እዮም
ኪኸውን ከኣ እዩ ነዚ ኽልተ ትእምርቲ እዚ እንተ ዘይኣመኑ ንቓልካውን እንተ ዘይሰም ዑ ካብቲ ርባ ማይ ውሰድ እሞ ናብቲ ንቑጽ ክዐዎ
እቲ ኻብ ርባ ዝወሰድካዮ ማይ ከኣ ኣብቲ ንቑጽ ም ድሪ ደም ኪኸውን እዩ
ሙሴ ድማ ንእግዚኣብሄር ኣየ ጐይታይ ኣነ ኣፈይ ወታእ ልሳነይ ኰርታዕ እየ እሞ ትማሊ ዀነ ቅድሚ ትማሊ ዀነ ሕጂ ንባርያኻ ምስ ተዛረብካኒውን ኣነ ተዛራቢ ሰብ ኣይኰንኩን በሎ
እግዚኣብሄር ድማ ንሰብ ኣፍ ዝገበረሉ መን እዩ ወይ ዓባስ ወይ ጸማም ወይ ዚርኢ ወይ ዕዉር ዝገበሮኸ መን እዩ ኣነ እግዚኣብሄር ኣይኰንኩን ሕጂ ኸኣ ኪድ ኣነ ምስ ኣፍካ ዀይነ እቲ እትዛረቦ ኸምህረካ እየ በሎ
ንሱ ግና በጃካ ጐይታይ በቲ እትልእኮ ደኣ ልኣኽ በሎ
ሽዑ ዅራ እግዚኣብሄር ብሙሴ ነደደ በሎ ኸኣ ኣሮን ሓውካ እቲ ሌዋዊዶ የሎን ንሱ ጽቡቕ ተዛራቢ ምዃኑ እፈጥ ኣሎኹ
እንሆ ኸኣ ንሱ ኪቕበለካ ይወጽእ ኣሎ ምስ ረኣየካ ድማ ብልቡ ኺሕጐስ እዩ
ንስኻ ንእኡ ኽትዛረቦ ኢኻ እቲ ቓላት ድማ ኣብ ኣፉ ኣንብር
ኣነ ኸኣ ምስ ኣፍካን ምስ ኣፉን ኰይነ እቲ እትገብርዎ ኽምህረኩም እየ
ኪኸውን ከኣ እዩ ንሱ ኣፍ ይዀነካ ንስኻ ድማ ከም ኣምላኽ ትዀኖ ንሱ ኣብ ክንዳኻ ንህዝቢ ይዛረብ
ነዛ በትሪ እዚኣ ኸኣ እቲ ትእምርትታት ክትገብረላ ኣብ ኢድካ ዉሰዳ
ሙሴ ኸደ ናብ ሓሙኡ የትሮ ተመሊሱ ኸኣ ናብቶም ኣብ ግብጺ ዘለዉ ኣሕዋተይ ተመሊሰ ገና ብህይወት እንተ ኣልዮም ደኣ ኽርኢ ክኸይድ በሎ
የትሮ ኸኣ ንሙሴ ብሰላም ኪድ በሎ
እግዚኣብሄር ድማ ንሙሴ ኣብ ሚድያን እቶም ንነፍስኻ ዚደልይዋ ዝነበሩ ሰባት ኵሎም ሞይቶም ኢዮም እሞ ኪድ ናብ ግብጺ ተመለስ በሎ
ሙሴ ኸኣ ሰበይቱን ደቁን ወሲዱ ኣብ ኣድጊ ኣወጢሕዎም ናብ ምድሪ ግብጺ ተመለሰ
ሙሴ ድማ ነታ በትሪ ኣምላኽ ኣብ ኢዱ ወሰዳ
እግዚኣብሄር ድማ ንሙሴ በሎ ናብ ግብጺ ኽትምለስ ኢልካ ኽትከይድ ከሎኻ ነተን ክትገብረን ኣብ ኢድካ ዝሀብኩኻ ዅለን ተኣም ራት ኣብ ቅድሚ ፈርኦን ክትገበረን ተጠንቀቕ
ኣነ ግና ልቡ ኸጽንዖ እየ ንሱ ኸኣ ነቲ ህዝቢ ኣይሐድጎን
ንፈርኦን ድማ ክትብሎ ኢኻ እግዚኣብሄር ከምዚ ይብል እስራኤል በዅሪ ወደይ እዩ እሞ ንወደይ ኬገልግለኒ ይኺድ ሕደጎ ኢለካ ነበርኩ ግናኸ ምሕዳጉ ኣቤኻ
እንሆ ኣነ ንበዅሪ ወድኻ ክቐትል እየ
ኰነ ድማ ሙሴ ኣብ መገዲ ኣብ ሓደ መሕደሪ ኸሎ እግዚኣብሄር ተራኸቦ ኪቐትሎውን ደለየ
ሽዑ ጺጶራ ጽልጽለ ወሲዳ ዕልቦ ወዳ ገዘረት ናብ ኣእጋሩ ደርብያቶ ኸኣ ንስኻ ንኣይ ናይ ደም መርዓዊ ኢኻ በለቶ
ካብኡ ኸኣ ኣልገሰ
ሽዑ ድማ ብምኽንያት ግዝረት ናይ ደም መርዓዊ ኢኻ በለት
እግዚኣብሄር ከኣ ንኣሮን ኪድ ንሙሴ ኣብ በረኻ ተቐበሎ በሎ
ከይዱ ድማ ኣብ ከረን ኣምላኽ ተጓነፎ ሰዐሞ ኸኣ
ሙሴ ድማ እቲ እግዚኣብሄር ብእኡ ዝለኣኾ ዅሉ ቃልን እቲ ዝኣዘዞ ዅሉ ትእምርትታትን ንኣሮን ነገሮ
ሙሴን ኣሮንን ከኣ ከይዶም ንዅሎም ዓበይቲ ደቂ እስራኤል ኣከቡ
ኣሮን ድማ እቲ እግዚኣብሄር ንሙሴ እተዛረቦ ዅሉ ነገር ኣዛረቦም
እቲ ትእምርትታት ከኣ ኣብ ቅድሚ እቲ ህዝቢ ገበሮ
እቲ ህዝቢ ድማ ኣመነ
እግዚኣብሄር ንደቂ እስራኤል ከም ዝበጽሖም ጸበባኦም ውን ከም ዝረኣየ ም ስ ሰም ዑ ፍግም ኢሎም ሰገዱ
ድሕርዚ ድማ ሙሴን ኣሮንን ናብ ፈርኦን ኣትዮም በልዎ እግዚኣብሄር ኣምላኽ እስራኤል ከምዚ ይብል ንህዝበይ ኣብ በረኻ በዓል ኪገብሩለይ ሕደጎም
ፈርኦን ድማ እቲ ቓሉ ሰሚዔ ንእስራኤል ዝሐድግሲ እግዚኣብሄር መን እዩ ንእግዚኣብሄር ኣይፈልጥ ንእስራኤል ከኣ ኣይሐድግ በለ
ንሳቶም ድማ ኣምላኽ እብራውያን ተራኺቡና እዩ እሞ ፌራ ወይ ሴፍ ምእንቲ ኸየውርደልናስ መገዲ ሰለስተ መዓልቲ ናብ በረኻ ኼድና ንእግዚኣብሄር ኣምላኽና ኽንስውኣሉ በጃኻ ፍቐደልና በልዎ
ንጉስ ግብጺ ኸኣ ዎ ሙሴን ኣሮንን ስለምንታይ ነዚ ህዝቢ ኻብ ዕዮኡ ተብኵርዎ ኣሎኹም ናብ ዕዮኹም ኪዱ በሎም
ፈርኦን ድማ እንሆ እዚ ህዝቢ ሕጂ ኣብዛ ሃገር በዚሑ እዩ
ካብ ዕዮኦም ከኣ ተዕርፍዎም ኣሎኹም በለ
ፈርኦን በታ መዓልቲ እቲኣ ነቶም ሓላቑ ህዝብን መዕየይቶምን ከምዚ ኢሉ ኣዘዞም ደጊም ባዕላቶም ከይዶም ሓሰር ይአክቡ እምበር ነቶም ህዝቢ ኸም ቀደምኩም ንመስርሕ ጡብ ሓሰር ኣይትሀብዎም
ቍጽሪ ጡብ ድማ ከምቲ ቐደም ዚገብርዎ ዝነበሩ ኣግብርዎም ካብኡ እኳ ኣይተጕድሉ
ሃካያት እዮም እሞ ስለዚ ንኣም ላኽና ኽንስውእ ንኺድ ኢሎም ይጠርዑ ኣለዉ
ነዞም ሰባት እዚኦም ናብ ዘረባ ሓሶት ከየቕልቡ ዕዮ ይኽበዶም ንእኡ ድማ ይዕየዩ
ሽዑ እቶም ሓላቑ ህዝብን መዕየይቶምን ወጺኦም ነቶም ህዝቢ በልዎም ፈርኦን ከምዚ ይብል ሓሰር ኣይህበኩምን እየ ናብ እትረኽቡሉ ኼድኩም ባዕላትኩም ሓሰር ኣክቡ
ካብቲ ዕዮኹም ግና ገለ ኣይጕደል
እቲ ህዝቢ ኸኣ ኣብ ክንዲ ሓሰር ብርዒ ኺእክብ ናብ ኵላ ምድሪ ግብጺ ፋሕ በለ
እቶም ሓላቑ ድማ እቲ ነንመዓልቲ እተመደበ ዕዮ ከም ቲ ሓሰር ከሎኩም ነንመዓቲ ምልኡ ኢሎም ሀወኽዎም
ነቶም ካብ ደቂ እስራኤል መዕየይቲ ኪዀኑ ሓላቑ ፈርኦን ዝሸም ዋም ድማ እቲ እተመደበልኩም ዕዮ ጡብ ደኣ ትማልን ሎም ንከ ኸመይ ከም ቀደም ኩም ዘይመላእኩም ኢሎም ገረፍዎም
እቶም መዕየይቲ ደቂ እስራኤል ከኣ ናብ ፈርኦን ከይዶም ጠርዑ ስለምንታይ ንገላዉኻ ኸምዚ ትገብረና ኣሎኻ ንገላዉኻ ሓሰር ኣይህቡን ጡብ ግበሩ ድማ ይብሉና
እንሆ ኸኣ ገላዉኻ ተገርፉ እዚ ግና ሓጢያት ህዝብኻ እዩ በሉ
ንሱ ግና ንስኻትኩም ሃካያት ኢኹም ሃካያት ኢኹም
ስለዚ ንእግዚኣብሄር ክንስውእ ንኺድ ትብሉ ኣሎኹም
ሕጂ ድማ ኪዱ ዕየዩ
ሓሰር ኣይትወሀቡን እቲ ምዱብ ቍጽሪ ጡብ ግና ክትህቡ ኢኹም
ካብቲ ነናይ መዓልቲ ቝጽሪ ጡብ ኣይተጕድሉ ምስ በልዎም እቶም መዕየይቲ ደቂ እስራኤል ከም ዝገደዶም ረኣዩ
ካብ ፈርኦን ኪወጹ ኸለዉ ድማ ንሙሴን ንኣሮንን ተጓነፍዎም ንሳቶም ኪረኽብዎም ደው ኢሎም ነበሩ
በልዎም ድማ ኣብ ቅድሚ ፈርኦንን ኣብ ቅድሚ ገላዉኡን ጨናና ኣኽፋእኩም ንምቕታልና ኸኣ ሴፍ ኣብ ኢዶም ኣትሓዝኩምዋም
ስለዚ እግዚኣብሄር ይርኤኹም ይፍረድ ድማ
ሙሴ ኸኣ ናብ እግዚኣብሄር ተመሊሱ ጐይታይ ከመይ ነዚ ህዝቢ እዚ ኣኽፋእካሉ ስለምንታይከ ነዚ ለኣኽካኒ ድማ በለ
ካብታ ናብ ፈርኦን ከይደ ብስምካ እተዛረብኩላ ነዚ ህዝቢ እዚ ኣኽፍኣሉ ንህዝብኻ ድማ ከቶ ኣየድሐንካዮን ከኣ በለ
እግዚኣብሄር ድማ ንሙሴ እቲ ንፈርኦን ዝገብሮ ሕጂ ኽትርኢ ኢኻ ብሓያል ኢድ ኪሐድጎም እዩ ኤረ ብሓያል ኢድ ካብ ሃገሩ ኺሰጎም እዩ በሎ
ኣም ላኽ ድማ ንሙሴ ተዛረቦ በሎ ኸኣ ኣነ እግዚኣብሄር እየ ንኣብርሃምን ንይስሃቅን ንያእቆብን ከምቲ ዅሉ ዚኽእል ኣምላኽ ተገለጽኩሎም ብስመይ እግዚኣብሄር ግና ኣይተፈለጥኵሎምን
እታ ተስዲዶምዋ ዝነበሩ ምድሪ ስደቶም ሃገር ከንኣን ክህቦም ምስታቶም ኪዳነይ ኣቘምኩ
ኣነ ድማ ቍዝማ እቶም ግብጻውያን ባሮት ዝገበርዎም ደቂ እስራኤል ሰሚዔ ኪዳነይ ዘከርኩ
ስለዚ ንደቂ እስራኤል በሎም ኣነ እግዚኣብሄር እየ ካብ ትሕቲ እቲ ኸቢድ ዕዮ ግብጻውያን ከውጽኣኩም እየ ካብ ባርነቶም ከኣ ሓራ ኸውጽኣኩም እየ ብዝርግሕቲ ቕልጽምን ብዓበይቲ ፍርድታትን ከድሕነኩም እየ
ህዝበይ ክትኰኑ ድማ እወስደኩም ኣምላኽ ከኣ እዀነኩም
ካብ ትሕቲ እቲ ኸቢድ ዕዮ ግብጻውያን ዘውጽኣኩም ኣነ እግዚኣብሄር ኣምላኽኩም ከም ዝዀንኩ ድማ ክትፈልጡ ኢኹም
ናብታ ንኣብርሃም ን ንይስሃቅን ንያእቆብን ክህቦም ኢደይ ዝዘርጋሕኩላ ምድሪ ኸኣ ከእትወኩም እየ ንሳ ድማ ንርስቲ ኽህበኩም እየ
ኣነ እግዚኣብሄር እየ
ሙሴ ኸኣ ንደቂ እስራኤል ከምኡ ነገሮም
ንሳቶም ግና ካብ ጸበባ ነፍሶምን ካብ ምብርታዕ ዕዮኦምን እተላዕለ ንሙሴ ኣይሰምዕዎን
እግዚኣብሄር ድማ ንሙሴ ኸምዚ ኢሉ ተዛረቦ ናብ ፈርኦን ንጉስ ግብጺ ኣቲኻ ንደቂ እስራኤል ካብ ምድሩ ይውጽኡ ኺሐድጎም ተዛረቦ
ሙሴ ግና ኣብ ቅድሚ እግዚኣብሄር እንሆ ደቂ እስራኤል እኳ ዘይሰምዑንስ ኣነ ግዳ ኸናፍረይ ዘይግዙር ከመይ ገይሩ ፈርኦን ኪሰምዓኒ ኢሉ ተዛረቦ
እግዚኣብሄር ድማ ንሙሴን ንኣሮንን ተዛረቦም ንደቂ እስራኤል ካብ ምድሪ ግብጺ ኼውጽኡ ናብ ደቂ እስራኤልን ናብ ፈርኦን ንጉስ ግብጽን ኪኸዱ ኣዘዞም
ሓላቑ ነናይ ቤት ኣቦታቶም እዚኣቶም እዮም ደቂ ሮቤል በዅሪ እስራኤል ሓኖክን ፋሉን ሔጽሮንን ካርሚን
እዚኣቶም ዓሌታት ሮቤል እዮም
ደቂ ስምኦን ድማ ይሙኤልን ያሚንን ኦሓድን ያኪንን ጾሓርን ሻውል ወዲ እታ ኸነኣናዊትን
እዚኣቶም ዓሌታት ስምኦን እዮም
ስም ደቂ ሌዊ ድማ በብወለዶኦም እዚ እዩ ጌርሾንን ቀሃትን መራሪን
ዓመታት ህይወት ሌዊ ሚእትን ሰላሳን ሾብዓተን ዓመት እዩ ደቂ ጌርሾን ሊብኒን ሺምዒን በብማይ ቤቶም
ደቂ ቀሃት ድማ ዓምራምን ይጽሃርን ሔብሮንን ዑዚኤልን
ዓመታት ህይወት ቀሃት ሚእትን ሰላሳን ሰለስተን ዓመት እዩ
ደቂ መራሪ ኸኣ ማሕሊን ሙሺን
እዚኣቶም በብወለዶኦም ማይ ቤት ሌዊ እዮም
ኣምራም ከኣ ንዮካቤድ ኣሞኡ ሰበይቱ ኽትኰኖ ወሰዳ እሞ ንኣሮንን ንሙሴን ወለደትሉ
ዓመታት ህይወት ኣምራም ድማ ሚእትን ሰላሳን ሾብዓተን ዓመት እዩ
ደቂ ይጽሃር ከኣ ቆራሕን ኔፌግን ዚክሪን
ደቂ ኡዚኤልውን ሚሻኤልን ኤልጻፋንን ሲትሪን
ኣሮን ድማ ንኤልሼባ ጓል ኣሚናዳብ ሓብቲ ናሕሾን ሰበይቱ ኽትኰኖ ወሰዳ
ንሳ ኸኣ ናዳብን ኣቢሁን ኣልኣዛርን ኢታማርን ወለደትሉ
ደቂ ቆራሕ ድማ ኣሲርን ኤልቃናን ኣብያሳፍን
እዚኣቶም ማይ ቤት ቆራሓውያን እዮም
ኣልኣዛር ወዲ ኣሮን ድማ ሓንቲ ካብ ኣዋልድ ጱጢኤል ሰበይቱ ኽትኰኖ ወሰደ
ንሳ ኸኣ ንፊንሃስ ወለደትሉ
እዚኣቶም በብዓሌቶም ሓላቑ ኣቦታት ሌዋውያን እዮም
እቲ ኣሮንን እቲ ሙሴን እግዚኣብሄር ንደቂ እስራኤል በብሰራዊቶም ካብ ምድሪ ግብጺ ኣውጽእዎም ዝበሎም እዚኣቶም እዮም
እቶም ንደቂ እስራኤል ካብ ግብጺ ኼውጽእዎም ምስ ፈርኦን ንጉስ ግብጺ እተዛረቡ እቲ ሙሴን እቲ ኣሮንን እዚኣቶም እዮም
ኰነ ኸኣ በታ እግዚኣብሄር ንሙሴ ኣብ ም ድሪ ግብጺ እተዛረበላ መዓልቲ እግዚኣብሄር ንሙሴ ኸም ዚ ኢሉ ተዛረቦ ኣነ እግዚኣብሄር እየ
እዚ ኣነ ዝዛረበካ ዅሉ ንፈርኦን ንጉስ ግብጺ ተዛረቦ
ሙሴ ድማ ኣብ ቅድሚ እግዚኣብሄር እንሆ ኣነ ኸናፍረይ ኣይተገዝረን ከመይ ኢሉ ደኣ ፈርኦን ኪሰምዓኒ በለ
እግዚኣብሄር ድማ ንሙሴ በሎ ርኤ ኣነ ንፈርኦን ከም ኣምላኹ ገበርኩኻ ኣሮን ሓውካ ድማ ነብዪ ይኹንካ
ንስኻ እቲ ዝእዝዘካ ዘሎኹ ዅሉ ነገር ኣሮን ሓውካ ኸኣ ንደቂ እስራኤል ካብ ምድሩ ይውጽኡ ኺሐድጎም ንፈርኦን ይንገሮ
ኣን ግና ንልቢ ፈርኦን ከጽንዖ እየ ኣብ ምድሪ ግብጺ ድማ ትእምርትታተይን ተኣምራተይን ኸብዝሖ እየ
ፈርኦን ከኣ ኣይኪሰምዓኩምን እዩ
ኣነ ኸኣ ኢደይ ኣብ ግብጺ ኸንብር እየ ንሰራዊተይ ንህዝበይ ደቂ እስራኤል ካብ ምድሪ ግብጺ ብዓበይቲ ፍርድታት ከውጽኦም እየ
ግብጻውያን ድማ ኢደይ ናብ ግብጺ ዘርጊሔ ንደቂ እስራኤል ካብ ማእከሎም ምስ ኣውጻእኩ ኣነ እግዚኣብሄር ከም ዝዀንኩ ኪፈልጡ እዩም
ሙሴን ኣሮንን ድማ ከምኡ ገበሩ
ከምቲ እግዚኣብሄር ዝኣዘዞም ገበሩ
እቲ ምስ ፈርኦን ኪዛረቡ ኸለዉ ኸኣ ሙሴ ወዲ ሰማንያ ዓመት ኣሮን ድማ ወዲ ሰማንያን ሰለስተን ዓመት ኰይኖም ነበሩ
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም ፈርኦን ተኣምራት ኣርእዩኒ ኢሉ እንተ ተዛረበኩም ንኣሮን በትርኻ ወሲድካ ናብ ቅድሚ ፈርኦን ደርብያ እሞ ተመን ክትከውን እያ በሎ
ሙሴን ኣሮንን ከኣ ናብ ፈርኦን ኣተዉ ከምቲ እግዚኣብሄር ዝኣዘዞም ድማ ከምኡ ገበሩ
ኣሮን ኣብ ቅድሚ ፈርኦንን ኣብ ቅድሚ ገላዉኡን በትሩ ደርበየ ተመን ከኣ ዀነት
ፈርኦን ድማ ነቶም ጠቢባንን ሰረይትን ጸውዖም
ንሳቶም እቶም ጠንቈልቲ ግብጺ ብስራዮም ከምኡ ገበሩ
ነፍሲ ወከፎም በበትሮም ደርበዩ ኣትማን ከኣ ዀና
በትሪ ኣሮን ግና ነተን ኣባትሮም ወሐጠተን
ልቢ ፈርኦን ድማ ተረረ ከምቲ እግዚኣብሄር ዝበሎ ኸኣ ንኣታቶም ኣይሰምዖምን
እግዚኣብሄር ድማ ንሙሴ በሎ ልቢ ፈርኦን ተረረ ነቲ ህዝቢ ኸይሐድጎ ኣበየ
ጽባሕ ንግሆ ናብ ፈርኦን ኪድ
እንሆ ናብ ማይ ኪወጽእ እዩ እሞ እታ ንተመን እተለወጠት በትሪ ኣብ ኢድካ ወሲድካ ኣብ ገምገም ርባ ደው ኢልካ ተራኸቦ
በሎ ኸኣ እግዚኣብሄር ኣምላኽ እብራውያን ንህዝበይ ኣብ በረኻ ኼገልግሉኒ ሕደጎም እንሆ ድማ ክሳዕ ሕጂ ኣይሰማዕካን ኢሉ ናባኻ ለኣኸኒ
እግዚኣብሄር ከምዚ ይብል ኣነ እግዚኣብሄር ከም ዝዀንኩ በዚ ኽትፈልጥ ኢኻ እንሆ ኣነ በዛ ኣብ ኢደይ ዘላ በትሪ ነቲ ኣብ ርባ ዘሎ ማይ ክወቕዖ እየ
ንሱ ድማ ናብ ደም ኪልወጥ እዩ
እቲ ኣብ ርባ ዘሎ ዓሳውን ይመውት
እቲ ርባ ድማ ይጽይእ ግብጻውያን ከኣ ካብቲ ርባ ማይ ምስታይ ይፍንፍኑ
እግዚኣብሄር ድማ ንሙሴ በሎ ንኣሮን በትርኻ ወሲድካ ናብ ልዕሊ ማያት ግብጺ ናብ ልዕሊ ወሓዝቶምን ናብ ልዕሊ ርባታቶምን ናብ ልዕሊ ቐላያቶምን ናብ ልዕሊ ዅሉ መዕቈር ማዮምን ኢድካ ዘርግሕ እሞ ደም ኪኸውን እዩ ኣብ ኣቕሓ ዕጨይትን ኣብ ኣቕሓ እምንን ኣብ ኵሉ ምድሪ ግብጺ ደም ኪኸውን እዩ በሎ
ሙሴን ኣሮንን ድማ ከምቲ እግዚኣብሄር ዝኣዘዞም ከምኡ ገበሩ
ንሱ ኸኣ በትሩ ኣልዒሉ ኣብ ቅድሚ ፈርኦንን ኣብ ቅድሚ ገላዉኡን ነቲ ኣብ ርባ ዘሎ ማይ ወቕዖ
እቲ ኣብ ርባ ዘሎ ዅሉ ማይ ከኣ ናብ ደም ተለወጠ
እቲ ኣብ ርባ ዝነበረ ዓሳ ድማ ሞተ
እቲ ርባውን ጸይኤ
ግብጻውያን ከኣ ካብቲ ርባ ማይ ኪሰትዩ ኣይከኣሉን ኣብ ኵላ ምድሪ ግብጺ ኸኣ ደም ኰነ
እቶም ጠንቈልቲ ግብጺ ድማ ብስራዮም ከምኡ ገበሩ
ልቢ ፈርኦን ከኣ ተረረ ከምቲ እግዚኣብሄር ዝበሎ ድማ ኣይሰምዖምን
ፈርኦን ነዚ እኳ ድማ ኣብ ልቡ ኣየእተዎን እሞ ተመሊሱ ናብ ቤቱ ኣተወ
ነቲ ማይ ርባ ኺሰትይዎ ኣይከአሉን እሞ ኵላቶም ግብጻውያን ዚስተ ማይ ደልዮም ኣብ ዙርያ እቲ ርባ ዀዐቱ
እግዚኣብሄር ነቲ ርባ ኻብ ዚወቕዖ ሾብዓተ መዓልቲ ኣኸለ
እግዚኣብሄር ድማ ንሙሴ በሎ ናብ ፈርኦን ኬድካስ እግዚኣብሄር ከም ዚ ይብል ንህዝበይ ኬገልግለኒ ይኺድ ሕደጎ
ንስኻ ምሕዳጉ እንተ ኣቤኻ ኸኣ እንሆ ኣነ ንዅላ ሃገርካ ብቝርዖብ ክወቖዓ እየ
እቲ ርባ ድማ ብቝርዖብ ፈለኽለኽ ኪብል እዩ ደይበን ከኣ ናብ ቤትካን ናብ ሕልፍኚ መደቀሲኻን ናብ ዓረትካን ናብ ቤት ገላዉኻን ናብ ህዝብኻን ናብ ኣታውንካን ናብ ገበራኻን ኪኣትዋ እየን
ናባኻን ናብ ህዝብኻን ናብ ኵሎም ገላዉኻን ቍርዖብ ኪድይባኹም እየን በሎ
እግዚኣብሄር ድማ ንሙሴ በሎ ንኣሮን ናብ ልዕሊ ወሓዝትን ናብ ርባታትን ናብ ቀላያትን ኢድካ ምስ በትርኻ ዘርግሕ እሞ ናብ ልዕሊ ሃገር ግብጺ ቝርዖብ ኣደይብ በሎ
ኣሮን ከኣ ኢዱ ናብ ልዕሊ ማያት ግብጺ ዘርግሔ እተን ቍርዖብ ድማ ደይበን ንምድሪ ግብጺ ኸደንኦ
እቶም ጠንቈልቲ ድማ ብስራዮም ከምኡ ገበሩ ናብ ምድሪ ግብጺ ኸኣ ቍርዖብ ኣደየቡ
ሽዑ ድማ ፈርኦን ንሙሴን ንኣሮንን ጸዊዑ ካባይን ካብ ህዝበይን ቍርዖብ ኬርሕቐለይ ንእግዚኣብሄር ለም ኑለይ
ኣነ ኸኣ ነቲ ህዝቢ ንእግዚኣብሄር ኪስውእ ይኺድ ክሐድጎ እየ በሎም
ሙሴ ንፈርኦን እተን ቍርዖብ ካባኻን ካብ ኣባይትኻን ኪጠፍኣ እሞ ኣብ ርባ ጥራይ ኪተርፋስ ምእንታኻን ምእንቲ ገላዉኻን ምእንቲ ህዝብኻን ንመኣዝ ከም ዝልም ን ብኽብረትካ ቝረጸለይ በሎ
ንሱ ድማ ንጽባሕ በለ
እሞ ከም እግዚኣብሄር ኣምላኽና ከም ዜልቦ ምእንቲ ኽትፈልጥሲ ከምቲ ዝበልካዮ ይኹን
እዘን ቍርዖብ ካባኻን ካብ ኣባይትኻን ካብ ገላዉኻን ካብ ህዝብኻን ኪርሕቃ ኣብ ርባ ጥራይ ኪተርፋ እየን በለ
ሙሴን ኣሮንን ከኣ ካብ ፈርኦን ወጹ
ሙሴ ድማ ብዛዕባ እተን ናብ ፈርኦን ዘምጽኤን ቍርዖብ ናብ እግዚኣብሄር ተማህለለ
እግዚኣብሄር ድማ ከምቲ ሙሴ ዝበሎ ገበረ
እተን ቍርዖብ ከኣ ካብ ኣባይትን ካብ ደነብን ካብ መሮርን ሞታ
እናኣከቡ ዀመርወን እታ ምድሪ ኸኣ በድበደት
ፈርኦን ግና ዕረፍቲ ኸም ዝዀነ ምስ ረኣየ ልቡ ኣትረረ ከምቲ እግዚኣብሄር ዝበሎ ኸኣ ኣይሰምዖን
እግዚኣብሄር ድማ ንሙሴ በሎ ንኣሮን በትርኻ ዘርግሕ ነቲ ደበቝቦቛ ምድሪ ውዓዮ ኣብ ኵላ ምድሪ ግብጺ ድማ ጻጹት ኪኸውን እዩ በሎ
ከምኡ ኸኣ ገበረ
ኣሮን ኢዱ ምስ በትሩ ዘርጊሑ ነቲ ደበቝቦቛ ምድሪ ወቕዖ ናብ ሰብን ናብ ማልን ድማ ጻጹት ኰነ
ኣብ ብዘላ ምድሪ ግብጺ ኸኣ ኵሉ ደበቝቦቛ ምድሪ ጻጹት ኰነ
እቶም ጠንቈልቲ ድማ ብስራዮም ጻጹት ኬውጽኡ ኸምኡ ገበሩ ግናኸ ኣይከኣሉን
ጻጹት ከኣ ኣብ ሰብን ኣብ ማልን ኰነ
እቶም ጠንቈልቲ ድማ ንፈርኦን እዚኣ ኣጻብዕ ኣም ላኽ እያ በልዎ
ልቢ ፈርኦን ግና ተረረ ከም ቲ እግዚኣብሄር ዝበሎ ኸኣ ኣሰም ዖም ን
እግዚኣብሄር ድማ ንሙሴ በሎ ጽባሕ ኣንጊህካ ተንስእ ናብ ቅድሚ ፈርኦን ከኣ ደው በል
እንሆ ናብ ማይ ይወጽእ ኣሎ እሞ በሎ እግዚኣብሄር ከምዚ ይብል ንህዝበይ ኬገልግለኒ ይኺድ ሕደጎ
ንህዝበይ እንተ ዘይሐደግካዮ ድማ እንሆ ናባኻን ናብ ገላዉኻን ናብ ህዝብኻን ናብ ኣባይትኻን ጽንጽያ ኸልቢ ኽሰድድ እየ
ኣባይቲ ግብጻውያንን እታ ዚነብሩላ ም ርድን ከኣ ብጽንጽያ ኸልቢ ኸመልኣ እየን
በታ መዓልቲ እቲኣ ድማ ኣነ እግዚኣብሄር ኣብ ማእከል ምድሪ ምዃነይ ምእንቲ ኽትፈልጥ ነታ ህዝበይ ዚነብረላ ምድሪ ጎሼን ጽንጽያ ኸልቢ ዜብላ ገይረ ኽፈልያ እየ
ኣብ መንጎ ህዝበይን ኣብ መንጎ ዝህብኻን ምፍልላይ ክገብር እየ
እዚ ትእምርቲ እዚ ጽባሕ ኪኸውን እዩ
እግዚኣብሄር ድማ ከምኡ ገበረ
ናብ ቤት ፈርኦንን ናብ ቤት ገላዉኡን ብዙሓት ዕስሌታት ጽንጽያ ኸልቢ መጹ
ኣብ ኵላ ሃገር ግብጺ ድማ እታ ምድሪ ብጽንጽያ ኸልቢ ተበላሸወት
ሽዑ ፈርኦን ንሙሴን ንኣሮንን ጸዊዑ ኪዱ ኣብዛ ሃገር ንኣም ላኽኩም ሰውኡ በሎም
ሙሴ ግና እቲ ንእግዚኣብሄር ኣምላኽና እንስውኦ ርኽሰት ግብጻውያን እዩ እሞ ከምዚ ኺግበር ኣይቕኑዕን
እቲ ርኽሰት ግብጻውያን ዝዀነ ኣብ ቅድሚኦም እንተ ሰዋእናስ ብዳርባ እምኒዶ ኣይቀትሉናን ከምቲ ዚብለና ዘሎ ንእግዚኣብሄር ኣምላኽና ኽንስውእሲ መገዲ ሰለስተ መዓልቲ ናብ በረኻ ንኺድ በለ
ፈርኦን ከኣ ንእግዚኣብሄር ኣምላኽኩም ኣብ በረኻ ኽትስውኡሉ ኽሐድገኩም እየ
ምእንታይ ድማ ለም ኑ ኣርሒቕኩም ደኣ ኣይትኺዱ በለ
ሙሴ ኸኣ እንሆ ኣነ ኻባኻ እወጽእ ኣሎኹ ንእግዚኣብሄር ድማ ክልምን እየ
እቶም ጽንጽያ ኸልቢ ኸኣ ካብ ፈርኦን ካብ ገላዉኡን ካብ ህዝቡን ጽባሕ ኪኸዱ እዮም
ፈርኦን ግዳ ነቲ ህዝቢ ንእግዚኣብሄር ኪስውእ ም ሕዳጉ ኸይኣቢ መሊሱ ኣይጠብረና በለ
ሙሴ ድማ ካብ ፈርኦን ወጸ ንእግዚኣብሄር ከኣ ለመነ
እግዚኣብሄር ድማ ሙሴ ኸም ዝበሎ ገበረ
ነቶም ጽንጽያ ኸልቢ ኻብ ፈርኦንን ካብ ገላዉኡን ካብ ህዝቡን ሓደኳ ኸይተረፈ ኣርሐቖም
ፈርኦን በዛ ጊዜ እዚኣ ድማ ልቡ ኣትረረ ንህዝቢ ኸኣ ኣይሐደጎን
እግዚኣብሄር ድማ ንሙሴ በሎ ናብ ፈርኦን ኣቲኻ እግዚኣብሄር ኣምላኽ እብራውያን ከምዚ ይብል ኢልካ ተዛረቦ ንህዝበይ ኬገልግሉኒ ይኺዱ ሕደጎም
ንስኻ ግና ም ሕዳጎም ኣቤኻ ገና እንተ ሐዝካዮም እንሆ ኢድ እግዚኣብሄር መሮር ኣብ ዘለዋ ማልካ ኣብ ኣፍራስ ኣብ ኣእዱግ ኣብ ኣግማል ኣብ ኣሓን ኣብ ኣባጊዕን ብኣዝዩ ብርቱዕ ሕማም ክትከውን እያ
እግዚኣብሄር ድማ ኣብ መንጎ ማል እስራኤልን ኣብ መንጎ ማል ግብጻውያንን ምፍልላይ ኪገብር እዩ ካብ ኵለን ናይ ደቂ እስራኤል ገለኳ ኣይትመውትን
እግዚኣብሄር ድማ ከምዚ ኢሉ ግዜ ቆረጸ እግዚኣብሄር ጽባሕ ኣብዛ ሃገር እዚኣ እዚ ነገርዚ ኺገብር እዩ
ንጽብሒቱ ኸኣ እግዚኣብሄር እዚ ነገርዚ ገበረ
ኵለን ማል ግብጺ ድማ ሞታ ካብ ማል እስራኤል ግና ሓንቲ እኳ ኣይሞተትን
ፈርኦን ከኣ ለኣኸ እንሆ ካብ ማል እስራኤል ሓንቲ እኳ ኣይሞተትን
ልቢ ፈርኦን ግና ተረረ ነቲ ህዝበይውን ኣይሐደጎን
እግዚኣብሄር ድማ ንሙሴን ንኣሮንን ሓመዅስቲ እቶን ኣእዳውኩም መሊእኩም ውሰዱ ሙሴ ድማ ኣብ ቅድሚ ፈርኦን ናብ ሰማይ ኣቢሉ ፋሕ የብሎ
ኣብ ብዘላ ምድሪ ግብጺ ኸኣ ተጐጓ ኪኸውን እዩ
ኣብ ኵላ ም ድሪ ግብጺ ድማ ኣብ ሰብን ኣብ ማልን ፎቕፎቕ ዚብል ሕበጥ ኪኸውን እዩ በሎም
ሽዑ ሓመዅስቲ እቶን ወሲዶም ኣብ ቅድሚ ፈርኦን ደው በሉ
ሙሴ ኸኣ ናብ ሰማይ ኣቢሉ ፋሕ ኣበሎ
ኣብ ሰብን ኣብ ማልን ድማ ፎቕፎቕ ዝበለ ሕበጥ ኰነ
ኣብቶም ጠንቈልትን ኣብ ኵሎም ግብጻውያንን ሕበጥ ኰነ እሞ እቶም ጠንቈልቲ ኸኣ በቲ ሕበጥ ምኽንያት ኣብ ቅድሚ ሙሴ ደው ኪብሉ ኣይከኣሉን
ከምቲ እግዚኣብሄር ንሙሴ ዝበሎ ድማ እግዚኣብሄር ንልቢ ፈርኦን ኣትረሮ እሞ ኣይሰምዖምን
እግዚኣብሄር ድማ ንሙሴ በሎ ጽባሕ ኣንጊህካ ተንስእ ኣብ ቅድሚ ፈርኦን ከኣ ደው በል እሞ እግዚኣብሄር ኣምላኽ እብራውያን ከምዚ ይብል በሎ ንህዝበይ ኬገልግለኒ ይኺድ ሕደጎም
ኣብ ኵላ ምድሪ ኸማይ ዝበለ ኸም ዜልቦ ምእንቲ ኽትፈልጥ በዛ ጊዜ እዚኣ ድማ ኵሉ መዓተይ ናብ ልብኻን ናብ ገላዉኻን ናብ ህዝብኻን ክሰድድ እየ
ሕጂ ኸኣ ንስኻን ህዝብኻን ካብ ምድሪ ኽትጸንቱስ ኢደይ ዘርጊሔ ብፌራ ምወቓዕኩኻ ነይረ
ግናኸ ሓይለይ ከርእየካ ስመይ ድማ ኣብ ኵላ ምድሪ ምእንቲ ኺውረ ብእኡ ምኽንያት ኣንበርኩኻ
ከይትሐድጎዶ ገና ኣብ ህዝበይ ትዕበ ኣሎኻ እንሆ ካብ እትስረት መዓልቲ ኽሳዕ ሕጂ ኸምኡ ዝበለ ኣብ ግብጺ ዘይኰነ ጽባሕ ከምዛ ጊዜ እዚኣ ኣዝዩ ብርቱዕ በረድ ከውርድ እየ
ኣብ መሮር ኣብ እተረኽበን ናብ ቤት ኣብ ዘይኣተወን ኵሉ ሰብን እንስሳን በረድ ኪወርድ እዩ ኪሞቱ ኸኣ እዮም
ስለዚ ሕጂ ልኢኽካ ማልካን ኣብ መሮር ዘሎካ ኵሉን ኣክብ
ካብ ገላዉ ፈርኦን እቲ ንቓል እግዚኣብሄር ዝፈርሄ ዘበለ ሰቡን ማሉን ናብ ኣባይቲ ኣህደመ
እቲ ልቡ ናብ ቃል እግዚኣብሄር ዘየቕለበ ድማ ሰቡን ማሉን ኣብ መሮር ሐደገ
እግዚኣብሄር ድማ ንሙሴ ኢድካ ናብ ሰማይ ኣቢልካ ዘርግሕ እሞ ናብ ኵላ ምድሪ ግብጺ ናብ ልዕሊ ሰብን ናብ ልዕሊ ማልን ናብ ልዕሊ ዅሉ ብቝሊ ግራሁ ኣብ ምድሪ ግብጽን በረድ ኪወርድ እዩ በሎ
ሙሴ ኸኣ በትሩ ናብ ሰማይ ዘርግሔ እግዚኣብሄር ድማ ነጕድን በረድን ሰደደ ሓዊ ኸኣ ናብ ምድሪ ወረደ
እግዚኣብሄር ድማ ናብ ምድሪ ግብጺ በረድ ኣዝነመ
በረድ ከኣ ዀነ ኣብ ማእከል እቲ በረድ ድማ ሓዊ ይዋናጨፍ ነበረ
ሰብ ካብ ዚቕመጣ ኣብ ኵላ ምድሪ ግብጺ ኸምዚ ዝበለ ዘይኰነ ኣዝዩ ብርቱዕ ነበረ
እቲ በረድ ከኣ ኣብ ብዘላ ምድሪ ግብጺ ኣብ መሮር ንዘሎ ዅሉ ካብ ሰብ ክሳዕ እንስሳ ወቕዔ እቲ በረድ ድማ ንዅሉ ብቝሊ ግራት ወቕዔ ንዅሉ ኣእዋም መሮርውን ሰባበሮ
ኣብታ ደቂ እስራኤል ዝነበርዋ ምድሪ ጎሼን ጥራይ በረድ ኣይነበረን
ፈርኦን ከኣ ልኢኹ ንሙሴን ንኣሮንን ጸዊዑ ሕጂ ሓጣእኩ
እግዚኣብሄር ጻድቕ እዩ
ኣነን ህዝበይን ከኣ በደልቲ ኢና
ነጕዲ ኣምላኽን በረድን ኪኣክልሲ ንእግዚኣብሄር ለምኑ ሽዑ ኽሐድገኩም እየ ደጊም ድማ ኣብዚ ኣይትቘሙን በሎም
ሙሴ ኸኣ ካብ ከተማ ም ስ ወጻእኩ ኣእዳወይ ናብ እግዚኣብሄር ክዝርግሕ እየ
ም ድሪ ናይ እግዚኣብሄር ምዃና ምእንቲ ኽትፈልጥ ነጕዲ ይሐድግ ደጊም ከኣ በረድ ኣይከውንን
ንስኻን ገላዉኻን ግዳ ገና ንእግዚኣብሄር ኣምላኽ ከም ዝይፈራህኩም እፈልጥ ኣሎኹ በሎ
ስገም ሰዊቱ እንጣጢዕ ከኣ ጕዕ ነበረ እሞ እቲ ስገምን እንጣጢዕን ተወቕዔ
ስርናይን ስጴልትን ግና ድሑር ዘርኢ እዩ እሞ ኣይተወቕዔን
ሙሴ ድማ ካብ ፈርኦንን ካብ እታ ኸተማን ወጸ ኣእዳዉ ኸኣ ናብ እግዚኣብሄር ዘርግሔ ነጕድን በረድን ድማ ሐደገ ዝናምውን ናብ ምድሪ ኣይዘነመን
ፈርኦን ከኣ ዝናምን በረድን ነጕድን ከም ዝሐደገ ምስ ረኣየ ሓጢያት ወሰኸ ንሱን ገላዉኡን ድማ ልቡ ኣትረረ
እሞ ኸምቲ እግዚኣብሄር ብሙሴ ዝበሎ ልቢ ፈርኦን ተረረ ንደቂ እስራኤል ከኣ ኣይሐደጎምን
እግዚኣብሄር ድማ ንሙሴ እዚ ትእምርትታተይ እዚ ምእንቲ ኣብ ማእከሎም ክገብር እቲ ኣብ ግብጻውያን ዝዐየኽዎ ነገርን እቲ ኣብ ማእከሎም ዝገበርክዎ ትእምርትታተይን ኣብ ኣእዛን ወድኻን ወዲ ወድኻን ም እንቲ ኽትነግሮ ኣነ እግዚኣብሄር ም ዃነይ ከኣ ክትፈልጡስ ኣነ ንልቡን ንልቢ ገላዉኡን ኣትሪረ እየ እሞ ናብ ፍርኦን እቶ
ሙሴን ኣሮንን ድማ ናብ ፈርኦን ኣትዮም በልዎ እግዚኣብሄር ኣም ላኽ እብራውያን ከም ዚ ይብል ክሳዕ መኣዝ ኢኻ ኣብ ቅድመይ ከይትተሐት እትኣቢ ንህዝበይ ኬገልግለኒ ሕደጎም
ንስኻ ንህዝበይ ምሕዳጉ እንተ ኣቤኻ ግና እንሆ ጽባሕ ናብ ምድርኻ ኣንበጣ ኸምጽእ እየ
ንምድሪ ኸኣ ኪኸድና እዩ ገጽ ምድሪ እኳ ኺርእዩ ኣይክእሉን
ነቲ ኻብ በረድ ድሒኑ ዝተረፈልኩም ትርፊ ድማ ኪበልዖ እዩ
ነተን ኣብ መሮር ዚዐብያልኩም ኵለን ኣእዋም ከኣ ኺበልዔን እዩ
ኣባይትኻን ኣባይቲ ዅሎም ገላዉኻን ኣባይቲ ዅሎም ግብጻውያንን ኪመልእ እዩ
ከምኡ ዝበለ ኣቦታትካን ኣቦታት ኣቦታትካን ኣብ ምድሪ ኻብ እተፈጥሩላ መዓልቲ ጀሚሮም ክሳዕ እዛ መዓልቲ እዚኣ ኣይረኣዩን
ተመሊሱ ኸኣ ካብ ፈርኦን ወጸ
ንፈርኦን ድማ ገላዉኡ ክሳዕ መኣዝከ እዚ ሰብኣይዚ መፈንጠራ ኪዀነና እዩ ነዞም ሰባት ንእግዚኣብሄር ኣምላኾም ኬገልግሉ ሕደጎም
ግብጺ ኸም ዝጠፍኤትዶ ገና ኣይፈለጥካን ኢኻ በልዎ
ሽዑ ንሙሴን ንኣሮንን ናብ ፈርኦን መለስዎም
ንሱ ድማ ኪዱ ንእግዚኣብሄር ኣምላኽኩም ኣገልግሉ
እቶም ዚኸዱ ግና መነመን እዩም በሎም
ሙሴ ድማ በዓል እግዚኣብሄር ከነብዕል ኢና እሞ ምስ ናእሽቱናን ምስ ዓበይትናን ክንከይድ ኢና ምስ ኣወዳትናን ምስ ኣዋልድናን ምስ ኣባጊዕናን ምስ ኣሓናን ክንከይድ ኢና በለ
ንሱ ድማ ከምቲ ኣነ ምስ ደቅኹም ዝሐደግኩኹም ከምኡ ኸኣ እግዚኣብሄር ምሳኻትኩም ይኹን
ርኣዩ ክፍኣት ኣብ ቅድሜኹም ኣሎ
ከምኡ ኣይኰነን
ሰብኡት ደኣ ኺዱ ንእግዚኣብሄር ኣገልግሉ
እቲ ዝደሌኹም ዎ ኸኣ ንሱ እዩ በሎም
ካብ ቅድሚ ፈርኦን ድማ ሰጐግዎም
እግዚኣብሄር ድማ ንሙሴ ምእንቲ ኣንበጣ ናብ ምድሪ ግብጺ ኺድይብ እሞ ንዅሉ ብቝሊ ምድርን ነቲ በረድ ዝሐደጎ ዅሉን ኪበልዕሲ ኣእዳውካ ናብ ልዕሊ ምድሪ ግብጺ ዘርግሕ በሎ
ሙሴ ኸኣ በትሩ ናብ ልዕሊ ምድሪ ግብጺ ዘርግሔ እግዚኣብሄር ድማ ኣብታ ምድሪ ብዅላ እታ መዓልቲ እቲኣን ብኵላ ለይትን ንፋስ ምብራቕ ኣምጽኤ
ምስ ወግሔ ድማ እቲ ንፋስ ምብራቕ ኣንበጣ ኣምጽኤ
እቲ ኣንበጣ ኸኣ ናብ ልዕሊ ዅላ ምድሪ ግብጺ ደየበ ኣብ ኵላ ሃገር ግብጺ ድማ ኣዝዩ ብዙሕ ረገፈ
ክንዳኡ ዝምብዛሑ ኣንበጣ ቕድሚኡ ኣይነበረን ብድሕሪኡ ኸኣ ከምኡ ዝበለ ከቶ ኣይከውንን
ምድሪ ኽሳዕ እትጽልምት ንገጽ ኵላ ምድሪ ኸደና
ንዅሉ ብቝሊ ምድርን ነቲ በረድ ዝሐደጎ ዅሉ ፍረ ኦምን ድማ በልዖ
ኣብ ኵላ ምድሪ ግብጺ ገለ ለምለም ኣብ ኦም ወይ ኣብ ብቝሊ ግራት ኣይተረፈን
ሽዑ ፈርኦን ንሙሴን ንኣሮንን ቀልጢፉ ጸዊዑ ንእግዚኣብሄር ኣምላኽኩምን ንኣኻትኩምን በደልኩ
ሕጂ ግና እዛ ጊዜ እዚኣ ጥራይ በጃኻ ሕደገለይ
እዚ ሞትዚ ጥራይ ኬርሕቐለይ ድማ ንእግዚኣብሄር ኣምላኽኩም ለምኑ በሎም
ካብ ፈርኦን ወጺኡ ኸኣ ንእግዚኣብሄር ለመነ
እግዚኣብሄር ድማ ህቦብላ ንፋስ ምዕራብ መለሰ
ነቲ ኣንበጣ ገፊፉ ኸኣ ናብ ባሕሪ ኤርትራ ደርበዮ
ኣብ ኵላ ምድሪ ግብጺ ሓደ ኣንበጣ እኳ ኣይተረፈን
እግዚኣብሄር ግና ንልቢ ፈርኦን ኣትረሮ እሞ ንደቂ እስራኤል ኣይሐደጎም ን
እግዚኣብሄር ድማ ንሙሴ ኢድካ ናብ ሰማይ ዘርግሕ ኣብ ም ድሪ ግብጺ ኸኣ ጸልማት ዚርምሰስ ጸልማት እኳ ደኣ ይኹን በሎ
ሙሴ ድማ ኢዱ ናብ ሰማይ ዘርግሑ ኣብ ኵላ ምድሪ ግብጺ ከኣ ስለስተ መዓልቲ ግብ ዝበለ ጸልማት ኰነ
ሰለስተ መዓልቲ ሓደ ነቲ ኻልኣዩ ኣይረኣየን ካብ ምቕማጡ ኸኣ ሓደ እኳ ኣይተንስኤን
ንዅሎም ደቂ እስራኤል ግና ኣብ እተቐመጥዎ ብርሃን ነበረ
ፈርኦን ድማ ንሙሴ ጸዊዑ ኪድ ንእግዚኣብሄር ኣገልግል ኣባጊዕኩምን ኣሓኹምን ጥራይ ይትረፋ
ቈልዑኹም ድማ ምሳኻትኩም ይኺድ በሎ
ሙሴ ኸኣ ንስኻ ድማ ንእግዚኣብሄር ኣም ላኽና እንስውኦ መስዋእቲ ሕሩድን ዚሓርር መስዋእትን ኣብ ኢድና ኽትህበና ኢኻ
እቲ ንእግዚኣብሄር ኣምላኽና እነገልግለሉ ኻብኤን ክንወስድ ኢና እሞ ስለዚ ማልና ድማ ሓንቲ ሸዀና ኸይተረፈት ምሳና ኪኸዳ እየን
ንሕና ድማ ኣብኡ ኽሳዕ እንበጽሕ ንእግዚኣብሄር ብምንታይ ከም እነገልግሎ ኣይንፈልጥን ኢና በለ
እግዚኣብሄር ግና ልቢ ፈርኦን ኣትረረ እሞ ኺሐድጎም ኣይፈተወን
ፈርኦን ድማ ካባይ ኪዱ ገጸይ ምስ እትርኢ መዓልቲ ኽትመውት ኢኻ እሞ መሊስካ ገጸይ ከይትርኢ ንርእስኻ ተጠንቀቕ በሎ
ሙሴ ኸኣ ከም ዝበልካዮ ይኹን ደጊም መሊሰ ገጽካ ኣይርእን በለ
እግዚኣብሄር ድማ ንሙሴ ናብ ልዕሊ ፈርኦን ናብ ልዕሊ ግብጽን ገና ሓደ መዓት ከምጽእ እየ
ድሕርቲ ኻብዚ ኽትወጹ ኺሐድገኩም እዩ
እቲ ኺሐድገኩም ከሎ ድማ ደፊኡ ኺሰጐኩም እዩ
እምበኣር ኣብ እዝኒ ህዝቢ ተዛረብ ነፍሲ ወከፍ ሰብኣይ ካብ ጐረቤት ነፍሲ ወከፍ ሰበይቲ ድማ ካብ ጐረቤት ኣቕሓ ብሩርን ኣቕሓ ወርቅን ይለምኑ በሎ
እግዚኣብሄር ድማ ነቲ ህዝቢ ኣብ ቅድሚ ግብጻውያን ሞገስ ሀቦ
ሙሴ እቲ ሰብኣይ ድማ ኣብ ሃገር ግብጺ ኣብ ቅድሚ ገላዉ ፈርኦንን ኣብ ቅድሚ ህዝብን ኣዝዮ ዓብዪ ነበረ
ሙሴ ድማ እግዚኣብሄር ከምዚ ይብል ኣሎ በሎ ኣነ ፍርቂ ለይቲ ኣቢለ ኣብ ማእከል ግብጺ ኽወጽእ እየ
ኵሉ በዅሪ ሃገር ግብጺ ኸኣ ካብ በዅሪ እቲ ኣብ ዝፋን ዚቕመጥ ዘሎ ፈርኦን ክሳዕ በዅሪ እታ ኣብ ድሕሪ መጥሓን ዘላ ግዝእቲ ኵሉ በዅሪ እንስሳ ድማ ኪመውት እዩ
ኣብ ኵላ ሃገር ግብጺ ኸኣ ከምኡ ዝበለ ከቶ ዘይኰነ መሊሱ ድማ ከምኡ ዝበለ ዘይከውን ዓብዪ ዋይዋይታ ኪኸውን እዩ
እግዚኣብሄር ግና ኣብ መንጎ ግብጻውያንን ኣብ መንጎ እስራኤልን ከም ዚፈሊ ምእንቲ ኽትፈልጡ ናብ ኵሎም ደቂ እስራኤል ካብ ሰብ ክሳዕ እንስሳ ከልቢ ልሳኑ ኣየወሳውስን
እዞም ገላዉኻ ዅሎም ናባይ ኪወርዱ እዮም ኣብ ቅድመይ ሰጊዶምለይ ድማ ንስኻን እቲ ዚስዕበካ ዅሉ ህዝብን ውጻእ ኪብሉ እዮም
ድሕርዚ ኽወጽእ እየ በለ
ካብ ፈርኦን ከኣ ብቝጥዓ ተናዲዱ ወጸ
እግዚኣብሄር ድማ ንሙሴ ተኣምራተይ ኣብ ምድሪ ግብጺ ምእንቲ ኺበዝሕ ፈርኦን ኣይሰምዓኩምን እዩ በሎ
ሙሴን ኣሮንን ከኣ እዚ ዅሉ ተኣምራት እዚ ኣብ ቅድሚ ፈርኦን ገበርዎ
እግዚኣብሄር ድማ ንልቢ ፈርኦን ኣትረሮ ንሱ ኸኣ ንደቂ እስራኤል ካብ ሃገሩ ኣይሰደዶምን
እግዚኣብሄር ድማ ንሙሴን ንኣሮንን ኣብ ምድሪ ግብጺ ኸምዚ ኢሉ ተዛረቦም እዛ ወርሒ እዚኣ ንኣኻትኩም መጀመርታ ኣዋርሕ ትኹን ንሳ መጀመርታ ኣዋርሕ ዓመት ትኹንኩም
ንዅሉ ኣኼባ እስራኤል ከምዚ ኢልኩም ተዛረቡ ኣብዛ ወርሒ እዚኣ ብዓስረይቲ መዓልቲ ነፍሲ ወከፍ ንቤት ኣቦ ሓደ ገንሸል ነንቤት ሓደ ገንሸል ይውሰድ
እቶም ስድራ ቤት ንሓደ ገንሸል ዚውሕዱ እንተ ዀኑ ንሱን እቲ ንቤቱ ዝቐረበ ጐረቤቱን ብቝጽሪ ነፍሳት ሓደ ይውሰድ
ነፍሲ ወከፍ ከም ዚበልዕ መጠን ኣብቲ ገንሸል ቍጸሩ
ዓመት ዝገበረ ጐደሎ ዜብሉ ተባዕታይ ገንሸል ይኹነልኩም
ካብ ኣባጊዕ ወይ ካብ ኣጣል ትወስዱ
ኣብዛ ወርሒ እዚኣ ኸኣ ክሳዕ መበል ዓሰርተው ኣርባዕተ መዓልቲ ሐልውዎ
ሽዑ ዅሉ እቲ እኩብ ማሕበር እስራኤል ኪመሲ ኸሎ ይሕረዶ
ኣብታ ዚብልዓ ቤት ድማ ካብቲ ደሙ ወሲዶም ንኽልቲኡ ቐዋሚ ልዳትን ነቲ ላዕላይ ልዳትን ይልከይዎ
ነቲ ስጋኡ ድማ በታ ለይቲ እቲኣ ይብልዕዎ ብሓዊ ጠቢሶም ምስ ቅጫን ምስ መሪር ሓምልን ይብልዕዎ
ምስናይ ርእሱን ኣእጋሩን ናውቲ ኸብዱን ብሓዊ ይጠበስ እም በር ካብቲ ዝሕላ ዀነ ካብቲ ብማይ ዝበሰለ ኣይትብልዑ
ካብኡ ድማ ገለ እኳ ኽሳዕ ንግሆ ኣይተትርፉ
እቲ ኻብኡ ኽሳዕ ንግሆ ዝተረፈ ኸኣ ብሓዊ ኣንድድዎ
ከምዚ ጌርኩም ድማ ክትበልዕዎ ኢኹም ሓቛቝኹም ተዐጢቕኹም ኣሳእንኩም ኣብ ኣእጋርኩም ኣባትርኩም ከኣ ኣብ ኣእዳውኩም ሒዝኩም ቀልጢፍኩም ብልዕዎ
ንሱ ፋስጋ እግዚኣብሄር እዩ
በዛ ለይቲ እዚኣ ብምድሪ ግብጺ ኽሐልፍ እየ ካብ ሰብ ክሳዕ እንስሳ ንዅሉ በዅሪ ሃገር ግብጺ ኽወቅዕ እየ
ኣብ ኵሎም ኣማልኽቲ ግብጺ ኸኣ ፍርድታት ክገብር ኣየ
ኣነ እግዚኣብሄር እየ
ንምድሪ ግብጺ ምስ ዝወቅዕ ድማ ኣብተን ዘሎኹምወን ኣባይቲ እቲ ደም ምልክት ይኹንኩም ነቲ ደም ርእየ ኽሐልፈኩም እየ
እቲ ዜጥፍእ መዓትውን ኣባኻትኩም ኣይከውንን
እዛ መዓልቲ እዚኣ ድማ ንመዘከርታ ትኹነልኩም ንእግዚኣብሄር ከኣ ተብዕልዋ
ሕጊ ዘለኣለም ጌርኩም ንውሉድ ወለዶ ኣብዕልዋ
ሾብዓተ መዓልቲ ቕጫ ትበልዑ
ካብታ ቐዳመይቲ መዓልቲ ኽሳዕ እታ ሳብዐይቲ መዓልቲ ብኹዕ ዝበልዔ ዘበለ እታ ነፍሲ እቲኣ ኻብ እስራኤል ክትቍረጽ እያ እሞ በታ ቐዳመይቲ መዓልቲ ነቲ ማይ ብሑቝ ካብ ኣባይትኹም ኣውጽኡ
በታ ቐዳመይቲ መዓልቲ ቅዱስ ኣኼባ በታ ሳብዐይቲ መዓልቲ ድማ ቅዱስ ኣኼባ ይኹነልኩም
ብኣታተን ገለ ዕዮ ኣይገበር
እቲ ንነፍሲ ወከፍ ዚበልዖ ንሱ ጥራይ ይተዐየየልኩም
ነዚ በዓል ቕጫ ሐልውዎ
በዛ መዓልቲ እዚኣ ንሰራዊትኩም ካብ ምድሪ ግብጺ ኣውጺኤዮ እየ እሞ ነዛ መዓልቲ እዚኣ ንውሉድ ወለዶ ሕጊ ዘለኣለም ጌርኩም ሐልውዋ
ኣብታ ቐዳመይቲ ወርሒ ካብታ ወርሒ ድማ ብመበል ዓሰርተው ኣርባዕተ መዓልቲ ምሸት ክሳዕ መበል ዕስራን ሓደን መዓልቲ ምሸት ኣብታ ወርሒ ቅጫ ኽትበልዑ ኢኹም
ወሰንተኛ እንተ ዀነ ወይ ወዲ ዓዲ ብኹዕ ዝበልዔ ዘበለ እታ ነፍሲ እቲኣ ኻብ ኣኼባ እስራኤል ክትቍረጽ እያ እሞ በተን ሾብዓተ መዓልቲ ኣብ ኣባይትኹም ማይ ብሑቝ ኣይረከብ
ገለ እኳ ብኹዕ ኣይትብልዑ ኣብ ኵሉ እትነብርዎ ቕጫ ብልዑ
ሙሴ ድማ ንዅሎም ዓበይቲ እስራኤል ጸዊዑ በሎም ነንማይ ቤትኩም ገንሸል ሐሪኹም ውሰዱ እሞ ፋስጋ ሕረዱ
ዕትርቲ ስምዕዛ ውሰዱ ኣብቲ ኣብ ጭሔሎ ዘሎ ደም ከኣ ጥምዕዎ ነቲ ላዕላይ ልዳትን ንኽልቲኡ ቀዋሚ ልዳትን በቲ ኣብ ጭሔሎ ዘሎ ደም ልኸይዎ
ክሳዕ ብጊሓት ድማ ካባኻትኩም ሓደ ሰብ እኳ ካብ ኣፍ ቤቱ ኣይውጻእ
እግዚኣብሄር ንግብጻውያን ኪወቅዕ ኪሐልፍ እዩ እሞ ነቲ ደም ኣብ ላዕላይ ልዳትን ኣብ ክልቲኡ ቀዋሚ ልዳትን ምስ ረኣየ እግዚኣብሄር ነታ ደገ ኺሐልፋ እዩ ነቲ ዜጥፍእ ድማ ናብ ቤትኩም ኣትዩ ኺወቕዓኩም ኣይሐድጎን
እዚ ነገርዚ ንኣኻን ንደቅኻን ሕጊ ዘለኣለም ጌርኩም ሐልውዎ
ኪኸውን ከኣ እዩ ናብታ እግዚኣብሄር ዚህበኩም ም ድሪ ም ስ ኣቶኩም ከም ቲ እተዛረቦ ነዚ ኣገልግሎት እዚ ሓልዉ ኪኸውን ድማ እዩ ደቅኹም እዚ ኣገልግሎትኩም እንታይ እዩ ምስ ዚብሉኩም ንስኻትኩም ከኣ እዚ ነቲ ንግብጻውያን ኪወቅዕ ከሎ ኣብ ግብጺ ኣባይቲ ደቂ እስራኤል ዝሐለፈ ኣባይትና ድማ ዘድሐነ እግዚኣብሄር መስዋእቲ ፋስጋ እዩ ትብሉ
እቲ ህዝቢ ኸኣ ፍግም ኢሉ ሰገደ
ደቂ እስራኤል ድማ ከይዶም ከም ኡ ገበሩ
ከም ቲ እግዚኣብሄር ንሙሴን ንኣሮንን ዝኣዘዞም ገበሩ
ፍርቂ ለይቲ ምስ ኰነ እግዚኣብሄር ንዅሉ በዅሪ ሃገር ግብጺ ካብቲ ኣብ ዝፋኑ ዚቕመጥ በዅሪ ፈርኦን ክሳዕ በዅሪ እቲ ኣብ ቤት ማእሰርቲ ዘሎ እሱር ንዅሉ በዅሪ እንስሳ ድማ ቐተለ
ሽዑ ፈርኦን ንሱን ኵሎም ገላዉኡን ኵሎም ግብጻውያንን ብለይቲ ተንስኡ
ምዉት ዜብላ ቤት ኣይነበረትን እሞ ኣብ ግብጺ ብርቱዕ ዋይዋይታ ዀነ ንሙሴን ንኣሮንን ብለይቲ ጸዊዑ ድማ ንስኻትኩምን ደቂ እስራኤልን ተንስኡ እሞ ካብ ማእከል ህዝበይ ውጹ
ከምቲ ዝበልኩምዎ ኺዱ ንእግዚኣብሄር ኣገልግሉ
ከምቲ ዝበልኩምዎ ድማ ኣባጊዕኩምን ኣሓኹምን ውሰዱ
ኪዱ እሞ ንኣይ ከኣ መርቑኒ በለ
እቶም ግብጻውያን ድማ ኵልና ኽንመውት ኢና ኢሎም ነቶም ህዝቢ ኻብታ ሃገር ቀልቲፎም ኬውጽእዎም ሀወኽዋም
እቶም ህዝቢ ድማ ነቲ ብሑቖም ገና ኸይበዅዔ ወሰድዎ ነቲ መልወሲኦም ከኣ ብኽዳውንቶም ጠቕሊሎም ኣብ መንኵቦም ጾርዎ
ደቂ እስራኤል ከኣ ከምቲ ሙሴ ዝበሎም ገበሩ
ካብ ግብጻውያን ኣቓሑ ብሩርን ኣቓሑ ወርቅን ክዳውንትን ለመኑ
እግዚኣብሄር ድማ ነቶም ህዝቢ ዝደለይዎ ዅሉ ኺህብዎም ኣብ ቅድሚ ሰብ ግብጺ ሞገስ ሃቦም
ንሰብ ግብጺ ኸኣ ገፈፍዎም
ደቂ እስራኤል ድማ ብዘይ ቈልዑ ሹድሽተ ሚእቲ ሽሕ ዚኣክል ኣጋር ካብ ራዕምሴስ ናብ ሱኮት ተጓዕዙ
ምስኦም ድማ ብዙሕ ሕውስዋስ ህዝብን ኣባጊዕን ኣሓን ኣዝየን ብዙሓት ማል ደየበ
እቲ ኻብ ግብጺ ዘውጽእዎ ብሑቕ ኣይበዅዔን ነበረ እሞ ካብኡ ቅጫታት ሰንከቱ
ካብ ግብጺ ስለ እተሰጉ ኪድንጕዩ ኣይከኣሉን እሞ ስንቆም ኣየዳለዉን ነበሩ
ደቂ እስራኤል ኣብ ግብጺ ተቐሚጦምዎ ዝነበሩ ኣርባዕተ ሚእትን ሰላሳን ዓመት እዩ
ኰነ ኸኣ ኣብ መወዳእታ እተን ኣርባዕተ ሚእትን ሰላሳን ዓመት በታ መዓልቲ እቲኣ ዀነ ኵሎም ሰራዊት እግዚኣብሄር ካብ ምድሪ ግብጺ ወጹ
ኣዛ ለይቲ ኣዚኣ ብእኣ ኻብ ምድሪ ግብጺ ስለ ዘውጽኦም ንእግዚኣብሄር ፍጹም እተሐለወት እያ እዛ ለይቲ እዚኣ ብዅሎም ደቂ እስራኤል ንዉሉድ ወለዶኦም ፍጹም ንእግዚኣብሄር ኣተሐለወት እያ
እግዚኣብሄር ድማ ንሙሴን ንኣሮንን በሎም ሕጊ ፋስጋ እዚ እዩ ጓና ዘበለ ኻብኡ ኣይብላዕ
ብገንዘብ እተዓደገ ባርያ ግና ምስ ገዘርካዮ ካብኡ ይብላዕ
ስደተኛን በዓል ዓስብን ካብኡ ኣይብላዕ
ኣብ ሓንቲ ቤት ይብላዕ
ካብቲ ስጋ ገለ እኳ ኻብ ቤት ንግዳም ኣይተውጽእ ዓጽሚ ድማ ኣይትስበሩ
ኵሉ ኣኼባ እስራኤል ነዚ ይግበሮ
ጓና ምሳኻ እንተ ተቐመጠ እሞ ንእግዚኣብሄር ፋስጋ ኺገብር እንተ ደለየ ም ስኡ ዘሎ ተባዕታይ ዘበለ ዅሉ ይገዘር ሽዑ ኺገብር ይቕረብ ከም ወዲ ዓዲ ኸኣ ይኹን
ዘይግዙር ዘበለ ግና ካባኡ ኣይብላዕ
ንወዲ ዓድን ኣብ መንጎኹም ንዚነብር ጓናን ሓደ ሕጊ ይኹን
ኵሎም ደቂ እስራኤል ድማ እዚ ገበሩ
ከምቲ እግዚኣብሄር ንሙሴን ንኣሮንን ዝኣዘዞም ከምኡ ገበሩ
ኰነ ኸኣ እግዚኣብሄር በታ መዓልቲ እቲኣ ንደቂ እስራኤል በብሰራዊቶም ካብ ምድሪ ግብጺ ኣውጽኤ
እግዚኣብሄር ድማ ንሙሴ ኣብ ደቂ እስራኤል ማሕጸን ዚኸፍት ኵሉ ሰቡን እንስሳኡን ንሱ ናተይ እዩ እሞ ኵሉ በዅሪ ንኣይ ቀድሶ ኢሉ ተዛረቦ
ሙሴ ድማ ንህዝቢ በለ እግዚኣብሄር ብሓያል ኢድ ካብኣ ኣውጺኡኩም እዩ እሞ ነዛ ኻብ ግብጺ ኻብ ባርነት ዝወጻእኩምላ መዓልቲ እዚኣ ዘክርዋ ብዅዕ ከኣ ኣይበላዕ
ንስኻትኩም ብወርሒ ኣቢብ ሎሚ ትወጹ ኢኹም
ኪኸውን ድማ እዩ እግዚኣብሄር ናብ ምድሪ ኸነኣናውያንን ሔታውያንን ኣሞራውያንን ሃዋውያንን ይቡሳውያንን ናብታ ጸባን መዓርን እተውሕዝ ንኣኻ ኺህበካ ኢሉ ነቦታትካ ዝመሓለሎም ምድሪ ምስ ኣእተወካ ሽዑ ነዚ ኣገልግሎት እዚ ኣብዛ ወርሒ እዚኣ ሓልዎ
ሾብዓተ መዓልቲ ቅጫ ኽትበልዕ ኢኻ በታ ሳብዐይቲ መዓልቲ ድማ በዓል እግዚኣብሂር ኪኸውን እዩ
በተን ሾብዓተ መዓልቲ ቅጫ ይበላዕ ኣባኻ ብሑቝ ኣይርኤ ኣብ ኩሉ ዶብካውን ማይ ብሑቕ ኣይርኤ
በታ መዓልቲ እቲኣ ንወድኻ ኸም ዚ ኢልካ ትነግሮ እዚ ብዛዕባቲ ካብ ግብጺ ምስ ወጻእኩ እግዚኣብሄር ዝገበረለይ እዩ
እግዚኣብሄር ብሓያል ኢድ ካብ ግብጺ ኣውጺኡካ እዩ እሞ ሕጊ እግዚኣብሄር ምእንቲ ኣብ ኣፍካ ኪኸውን ኣብ ኢድካ ንምልክት ኣብ መንጎ ኣዒንትኻ ድማ ንመዘከሪ ይኹንካ
ነዚ ሕጊ እዚ በቲ ምዱብ ጊዜኡ ዓመት ንዓመት ሐልዎ
ይኸውን ድማ እግዚኣብሄር ናብታ ንኣኻን ነቦታትካን ዝመሐለልካ ምድሪ ኸነኣናውያን ምስ ኣእተወካ ንኣኻ ምስ ሀበካ ማሕጸን ዝኸፈተ ዅሉ ንእግዚኣብሄር ክትፈሊ ኢኻ
ካብ ዘሎካ ማልካ ቅድም እተወልደ ዅሉ ተባዕታይ ንእግዚኣብሄር እዩ
ኵሉ በዅሪ ኣድጊ ድማ ብበጊዕ ተበጀዎ እንተ ዘይተበጆኻዮ ኸኣ ክሳዱ ስበሮ
ካብ ደቅኻ ድማ በዅሪ ንዘበለ ዅሉ ሰብ ተበጀዎ
ኪኸውን ድማ እዩ ንዳሕራዩ ወድኻ እዚ ኣንታይ እዩ ኢሉ ምስ ዚሓተካ ንስኻ እግዚኣብሄር ካብ ግብጺ ካብ ቤት ባርነት ብሓያል ኢድ ኣውጽኣና
ኰነ ኸኣ ፈርኦን ከይሓድገና ምስ ተረረ እግዚኣብሄር ኣብ ሃገር ግብጺ ንዅሉ በዅሪ ካብ በዅሪ ሰብ ክሳዕ በዅሪ እንስሳ ቀቲሉ እዩ እሞ ስለዚ ማሕጸን ዝኸፈተ ዅሉ ተባዕታይ ንእግዚኣብሄር እስውኦ ካብ ደቀይ ድማ በዅሪ ንዝዀነ ዅሉ እብጀዎ ትብሎ
ኣግዚኣብሄር ካብ ግብጺ ብሓያል ኢድ ኣውጺኡና እዩ እሞ እዚ ድማ ኣብ ኢድካ ኸም መፈለጥታ ኣብ መንጎ ኣዒንትኻ ኸኣ ከም ክታብ ይኹንካ
ኰነ ድማ ፈርኦን ነቶም ህዝቢ ምስ ሐደጎም ኣምላኽ እቶም ህዝቢ ውግእ ምስ ዚርእዩ ተጣዒሶም ናብ ግብጺ ኸይምለሱ ኢሉ ነበረ እሞ እታ መገዲ ምድሪ ፍልስጥኤማውያን ንሳ ቐረባ ኽንሳ ኣምላኽ ብእኣ ኣይመርሖምን
ኣምላኽ ግና ነቲ ህዝቢ ብመገዲ በረኻ ኣቢሉ ንባሕሪ ኤርትራ ኣዞሮ
ደቂ እስራኤል ድማ ካብ ምድሪ ግብጺ ተሰሊፎም ወጹ
ዮሴፍ ንደቂ እስራኤል ኣም ላኽ ብርግጽ ኪበጽሓኩም እዩ ሽዑ ነዕጽም ተይ ካብዚ ምሳኻትኩም ኣደይብዎ ኢሉ ማሕላ ኣምሒልዎም ነበረ እሞ ሙሴ ድማ ንዓጽሚ ዮሴፍ ምስኡ ወሰዶ
ካብ ሱኮት ነቒሎም ኣብ ኤታም ኣብ ወሰን በረኻ ሰፈሩ
ለይትን መዓልትን ምእንቲ ኺጐዓዙ እግዚኣብሄር ድማ ብመዓልቲ መገዲ ኺመርሖም ብዓንዲ ደበና ብለይቲ ኸኣ ኼብርሃሎም ብዓንዲ ሓዊ ቀቅድሚኦም ይኸይድ ነበረ
እቲ ዓንዲ ደበና ብመዓልቲ እቲ ዓንዲ ሓዊ ኸኣ ብለይቲ ኻብ ቅድሚ እቶም ህዝቢ ኣይተፈልየን
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተመሊሶም ኣብ መንጎ ሚግዶልን ባሕርን ኣብ መንጽር ጲሃሒሮት ኪሰፍሩ ንገሮም
ኣብ መንጽር በዓልጸፎን ኣብ ጥቓ ባሕሪ ስፈሩ
ፈርኦን ድማ ብዛዕባ ደቂ እስራኤል በረኻ ውሒጥዎም ኣብ ምድሪ ቀባሕባሕ ይብሉ ኣለው ኪብል እዩ
ኣነ ድማ ንልቢ ፈርኦን ከትርሮ እየ ንሱ ኸኣ ደድሕሪኦም ስዒቡ ኺሰጎም እዩ
ብፈርኦንን ብዅሉ ሰራዊቱን ክኸብር እየ ግብጻውያን ድማ ኣነ እግዚኣብሄር ከም ዝዀንኩ ኺፈልጡ እዮም
ከምኡ ኸኣ ገበሩ
ድማ ንንጉስ ግብጺ እቲ ህዝቢ ኸም ዝሃደመ ነገርዎ
ልቢ ፈርኦንን ገላውኡን ከኣ ብዛዕባ እቲ ህዝቢ ተለወጡ ከይግዝኡናስ ንእስራኤል ብምሕዳግና እንታይ እዩ ዝገበርናዮ ድማ በሉ
እሞ ሰረገላኡ ኣዳለወ ህዝቡውን ም ስኡ ወሰደ ሹድሽተ ሚእቲ ሕሩያት ሰረገላታትን ኩለን ሰረገላታት ግብጽን ኣብ ኵለን ከኣ ተዋጋእቲ ወሰደ
እግዚኣብሄር ንልቢ ፈርኦን ንጉስ ግብጺ ኣትረሮ እሞ ንሱ ደድሕሪ እቶም ብልዕልቲ ኢድ ዚወጹ ዝነበሩ ደቂ እስራኤል ገስገሰ
ግብጻውያን ድማ ኵሎም ኣፍራስ ፈርኦንን ሰረገላታቱን ፈረሰኛታቱን ኵሎም ሰራዊቱን ደድሕሪኦም ገስጊሶም ኣብ ጥቓ ባሕሪ ኣብ ጲሃሒሮት ኣብ መንጽር በዓልጸፎን ሰፊሮም ከለዉ ኣርከብዎም
ፈርኦን ምስ ቀረበ ደቂ እስራኤል ኣዒንቶም ኣልዓሉ እንሆ ኸኣ ግብጻውያን ደድሕሪኦም ገስገሱ
ደቂ ኣስራኤል ድማ ኣዝዮም ፈርሁ ናብ እግዚኣብሄር ከኣ ተማህለሉ
ንሙሴ ድማ ናብዚ በረኻ ኽንመውት ዝወሰድካናስ ኣብ ግብጺዶ መቓብር ኣይነበረን ካብ ግብጺ ዘውጻእካናስ ንምንታይ እዚ ገበርካና እቲ ኣብ ግብጺ ዝበልናካኸ እዚ ነገርዚዶ ኣይኰነን ኣብ በረኻ ኻብ እንመውት ንግብጻውያን ከነገልግል ይሔሸና እሞ ንግብጻውያን ንገዛኣዮም ሕደገናዶ ኣይበልናን በልዎ
ሽዑ ሙሴ ነቶም ህዝቢ ኣይትፍርሁ ደው በሉ እቲ ምድሓን እግዚኣብሄር ሎሚ ዚገብረልኩም ርኣዩ
እዞም ሎሚ እትርእይዎም ግብጻውያን ደጊም መሊስኩም ንዘለኣለም ኣይትርእይዎም ን
እግዚኣብሄር ኪዋጋኣልኩም እዩ እሞ ህድኡ በሎም
እግዚኣብሄር ድማ ንሙሴ በሎ ስለምንታይ ናባይ እትምህለል ንደቂ እስራኤል ኪጐዐዙ ንገሮም
ንስኻ ድማ በትርኻ ኣልዒልካ ኢድካ ናብ ልዕሊ ባሕሪ ዘርግሕ እሞ ምቐሎ ደቂ እስራኤል ከኣ ናብ ማእከል ባሕሪ ናብቲ ንቑጽ ይእተዉ
ኣነ ድማ እንሆ ልቢ ግብጻውያን ከትርር እየ
ንሳቶም ከኣ ደድሕሪኦም ኪኣትዉ እዮም እሞ ብፈርኦንን ብዅሎም ሰራዊቱን ብሰረገላታቱን ብፈረሰኛታቱን ክኸብር እየ
ብፈርኦንን ብሰረገላታቱን ብፈረሰኛታቱን ም ስ ከበርኩ ድማ ግብጻውያን ኣነ እግዚኣብሄር ከም ዝዀንኩ ኺፈልጡ እዮም
እቲ ብቕድሚ ሰፈር እስራኤል ዚኸይድ ዝነበረ መልኣኽ ድማ ተላዒሉ ንድሕሪኦም ከደ
እቲ ዓንዲ ደበና ኸኣ ካብ ቅድሚኦም ተላዒሉ ኣብ ድሕሪኦም ደው በለ
ናብ መንጎ ሰፈር ግብጽን ሰፈር እስራኤልን ኣተወ
ኣብኡ ኸኣ ደበናን ጸልማትን ነበረ ነታ ለይቲ ኸኣ ኣብርሃ
ለይቲ ብምልእታ እቲ ሓደ ናብቲ ሓደ ኣይቀረበን
ሙሴ ድማ ኢዱ ናብ ልዕሊ ባሕሪ ዘርግሔ
እግዚኣብሄር ከኣ ነቲ ባሕሪ ለይቲ ብምልእታ ብብርቱዕ ንፋስ ምብራቕ ኣልጊሱ ነቲ ባሕሪ ኣንቀጾ
እቲ ማያት ከኣ ተመቕለ
ደቂ እስራኤል ድማ በቲ ንቑጽ ናብ ማእከል ባሕሪ ኣተዉ
እቲ ማይ ከኣ ብየመነ ጸጋሞም ከም መንደቕ ደው በለ
ግብጻውያን ድማ ኵሎም ኣፍራስ ፈርኦንን ሰረገላታቱን ፈረሰኛታቱን ድድሕሪኦም ገስጊሶም ናብ ማእከል ባሕሪ ኣተዉ
ኰነ ኸኣ ሓለዋ ኣጋ ጽባሕ ም ስ ኰነ እግዚኣብሄር ካብቲ ዓንዲ ሓውን ካብ ደበናን ናብ ሰራዊት ግብጻውያን ጠመተ ንሰራዊት ግብጻውያን ኣሸበሮም
ነቲ ሰረገላታቶም ከኣ መንኰራዅሩ ኣምለቘ ብጭንቂ ተጓዕዙ
ግብጻውያን ከኣ እግዚኣብሄር ኣብ ክንዳኦም ምስ ግብጻውያን ይዋጋእ ኣሎ እሞ ካብ ቅድሚ እስራኤል ንህደም በሉ
እግዚኣብሄር ድማ ንሙሴ ኢድካ ናብ ልዕሊ ባሕሪ ዘርግሕ እሞ እቲ ማያት ናብ ልዕሊ ግብጻውያን ናብ ልዕሊ ሰረገላታቶምን ፈረሰኛታቶምን ይምለስ በሎ
ሙሴ ኸኣ ኢዱ ናብ ልዕሊ ባሕሪ ዘርግሔ እቲ ባሕሪ ድማ ብጊዜ ጽባሕ በርቲዑ ናብ ምውሓዙ ተመለሰ ግብጻውያን ከኣ ኪሀድሙ ኸለዉ ተጓነፍዎ
እግዚኣብሄር ድማ ንግብጻውያን ናብቲ ማእከል ባህሪ ደርበዮም
እቲ ማያት ከኣ ተመልሰ ነቶም ድድሕሪኦም ናብ ባሕሪ ዝኣተዉ ንሰረገላታትን ንፈረሰኛታትን ንዅሉ ሰራዊት ፈርኦንን ድማ ደፈኖም
ካባታቶም ሓደ እኳ ኣይተረፈን
ደቂ እስራኤል ግና ኣብ ማእከል ባሕሪ ብንቑጽ ከዱ እቲ ማያት ከኣ ብየማነ ጸጋሞም ከም መንደቕ ኰነሎም
ከምኡ እግዚኣብሄር በታ መዓልቲ እቲኣ ንእስራኤል ካብ ኢድ ግብጻውያን ኣድሓኖም
እስራኤል ድማ ምዉታት ግብጻውያን ኣብ ገምገም ባሕሪ ረኣየ
እስራኤል እታ እግዚኣብሄር ኣብ ግብጻውያን ዝገበራ ዓባይ ኢድ ረኣየ እሞ እቶም ህዝቢ ንእግዚኣብሄር ፈርሁ
ብእግዚኣብሄርን ብባርያኡ ሙሴን ድማ ኣመኑ
ሽዑ ሙሴን ደቂ እስራኤልን እዚ መዝሙር እዚ ንእግዚኣብሄር ከምዚ ኢሎም ዘመሩሉ ንሱ ኣዝዩ ክብ ኢሉ እዩ እሞ ንእግዚኣብሄር እዝም ር ኣሎኹ
ንፈረስን ፈረሰኛን ናብ ባሕሪ ደርበዮም
እግዚኣብሄር ሓይለይን መዝሙረይን እዩ ምድሓን ከኣ ኰነኒ
እዚ ኣምላኸይ እዩ እሞ ከክብሮ እየ
ኣም ላኽ ኣቦይ እዩ ክብ ከብሎ እየ
እግዚኣብሄር ተዋጋኢ እዩ ስሙ እግዚኣብሄር እዩ
ንሰረገላታት ፈርኦንን ሰራዊቱን ናብ ባሕሪ ደርበዮም እቶም ሕሩያት ሓለቓታቱ ኣብ ባሕሪ ኤርትራ ጠሐሉ
መዓሙቕ ከደኖም ከም እምኒ ናብ ታሕቲ ወረዱ
ጎይታይ የማነይትኻ ብሓይላ ኸበረት ጎይታይ የማነይትኻ ንጸላኢ ቐጥቀጠቶ
ብዕቤት ግርማኻ ንዝተንስኡካ ጨፍለቕካዮም ቍጥዓኻ ሰደድካ ከም ሓሰር በልዓቶም
ብትንፋስ ኣፍንጫኻ ማያት ተዀመሩ
ወሓዝቲ ከኣ ከም ኵምራ ደው በሉ ማያት መዓሙቕ ድማ ኣብ ማእከል ባሕሪ ረግኡ
እቲ ጻላኢ ኸኣ ገስጊሰ ኸርክቦም እየ ምርኮ ኽመቅል እየ
ነፍሰይ ከኣ ብእኦም ትጸግብ ሴፈይ እመልሕ ኢደይ ድማ ተጥፍኦም በለ
ብንፋስካ ኣንፈስካ ባሕሪ ድማ ኣጐልበቦም
ከም ዓረር ኣብ ብርቱዕ ማያት ጠሐሉ
ዎ እግዚኣብሄር ኣብ መንጎ ኣማልኽቲ ከማኻ ዝበለ መን እዩ ብምስጋና እተፈራህካ ገባር ተኣምራት ብቕድስናኸ ኸማኻ ዝኸበረ መን እዩ የማነይትኻ ዘርጋሕካ ምድሪ ወሐጠቶም
ነቲ እተበጆኻዮ ህዝቢ ብምሕረትካ መራሕካ
ብሓይልኻ ናብ ቅዱስ ማሕደርካ መራሕካዮም
ህዝብታት ሰሚዖም ተምበድበዱ ኣብ ፍልስጥኤም ዚነብሩ ጭንቀት ሐዞም
ሽዑ ሓላቑ ኤዶም ተሸበሩ ነቶም ሓያላት ሞኣብ ራዕዲ ሐዞም
ኣብ ከነኣን ዚነብሩ ዅሎም መኸኹ
ዎ እግዚኣብሄር ህዝብኻ ኽሳዕ ዚሐልፍ እቲ ዘጥሬኻዮ ህዝቢ ኽሳዕ ዝሐልፍ ስምባድን ፍርሃትን ወደቖም ብሓይሊ ቕልጽምካ ኸኣ ከም እምኒ ትም ይብሉ
ዎ እግዚኣብሄር ናብታ ንማሕደርካ ዝገበርካያ ቦታ ጎይታይ ናብቲ ኣእዳውካ ዘዳለዋኦ መቕደስ ኣብ ከረን ርስትኻ ተእትዎምን ትተክሎምን
እግዚኣብሄር ንወትርግ ንዘለኣለም ይነግስ
ኣፍራስ ፈርኦን ምስ ሰረገላታቱን ፈረሰኛታቱን ናብ ባሕሪ ኣተወ እግዚኣብሄር ድማ ነቲ ማያት ባሕሪ ናብ ልዕሊኦም መለሶ ደቂ እስራኤል ግና ብማእከል ባሕሪ ብንቑጽ ሐለፉ
ነብዪት ሚርያም ሓብቲ ኣሮን ከኣ ከበሮ ብኢዳ ወሰደት ኵለን ኣንስቲ ድማ ብከበሮን ብሳዕስዒትን ደድሕሪኣ ወጻ
ሚርያም ከኣ መለሰትሎም ንሱ ኣዝዩ ክብ ዝበለ እዩ ንፈረስን ንፈረሰኛን ናብ ባሕሪ ደርብዩ እዩ እሞ ንእግዚኣብሄር ዘምሩሉ
ሙሴ ድማ ንእስራኤል ካብ ባሕሪ ኤርትራ ኣንቀሎም ናብ በረኻ ሹር ወጹ
ሰለስተ መዓልቲ ኣብ በረኻ ከዱ ማይ ከኣ ኣይረኸቡን
ናብ ማራ ድማ መጹ ማይ ማራ መሪር ነበረ እሞ ኪሰትይዎ ኣይከኣሉን
ብዛዕባዚ ስማ ማራ ተባህለት
እቶም ህዝቢ ኸኣ ንሙሴ እንታይ ክንሰቲ ኢና ኢሎም ኣጕረምረሙሉ
ንሱ ኸኣ ናብ እግዚኣብሄር ተማህለለ
እግዚኣብሄር ድማ ሓንቲ ኦም ኣርኣዮ ናብቲ ማይ ደርበያ እቲ ማይ ከኣ መቀረ
ኣብኡ ሕግን ስርዓትን ገበረሎም ኣብኡ ኸኣ ፈተኖም
በለ ድማ ድምጺ እግዚኣብሄር ኣምላኽካ ተጠንቂቕካ እንተ ሰማዕካ እቲ ኣብ ዓይኑ ቕኑዕ ዝዀነ ኸኣ እንተ ገበርካ ንትእዛዛቱውን ጽን እንተ በልካ ኵሉ ሕጋጋቱ ድማ እንተ ሐሎኻ ኣነ እግዚኣብሄር ፈዋሲኻ እየ እሞ እቲ ናብ ግብጻውያን ዝሰደድክዎ ሕማም ኣይሰደልካን እየ
ናብ ኤሊም ድማ መጹ ኣብኣ ዓሰርተው ክልተ ዓይኒ ማይን ሰብዓ ኦም ተምርን ነበረ
ኣብኡ ኸኣ ኣብ ጥቓ ማይ ሰፈሩ
ኵሎም ኣኼባ ደቂ እስራኤል ድማ ካብ ኤሊም ነቒሎም ካብ ምድሪ ግብጺ ምስ ወጹ ኣብ ካልእይቲ ወርሒ ኣብ መበል ዓሰርተው ሓሙሽተ መዓልቲ ኣብ መንጎ ኤሊምን ሲናን ናብ ዘላ በረኻ ሲን መጹ
ኵሎም ኣኼባ ደቂ እስራኤል ድማ ኣብቲ በረኻ ንሙሴን ኣሮንን ኣጕረምረሙሎም
ደቂ እስራኤል ከኣ እቲ ኣብ ጥቓ ቝራዕ ስጋ ኾፍ ኢልና እንጌራ ኽሳዕ እንጸግብ ክንበልዕ ከሎና ብኢድ እግዚኣብሄር ኣብ ምድሪ ግብጺ እንተ ንመውት መን ምሀበና
ንስኻትኩም ነዚ ዅሉ ኣኼባ ብጥሜት ክትቀትሉ ናብ በረኻ ኣውጻእኩምና በልዎም
ሽዑ እግዚኣብሄር ንሙሴ በሎ እንሆ ኣነ ኻብ ሰማይ እንጌራ ኸዝንመልኩም እየ
እቶም ህዝቢ ብሕገይ ዚኸዱ እንተ ዀኑ ወይስ እንተ ዘይኰኑ ምእንቲ ኽፍትኖምሲ እናወጹ ነንመዓልቱ ዜድሊ ይእረዩ
ኪኸውን ድማ እዩ ብሳድሰይቲ መዓልቲ ኼዳልዉ ዘምጽእዎ ነቲ ነንመዓቲ ዚኣርይዎ ኻዕበቱ ይኹን
ሙሴን ኣሮንን ድማ ንዅሎም ደቂ እስራኤል እግዚኣብሄር ካብ ምድሪ ግብጺ ኸም ዘውጽኣኩም ምሸት ክትፈልጡ ኢኹም
ብጊሓት ከኣ ክብሪ እግዚኣብሄር ክትርእዩ ኢኹም
እቲ ንእግዚኣብሄር ም ጕርም ራም ኩም ሰሚዕዎ እዩ እሞ ንኣና እተጕረም ርሙልናስ ንሕና እንታይ ኢና በልዎም
ሙሴ ድማ እዚ እግዚኣብሄር ም ሸት ስጋ ንም ብላዕ ብጊሓት ከኣ እንጌራ ንም ጽጋብ ንኣኻትኩም ብም ሃቡ እዩ ዚኸውን
እግዚኣብሄር እቲ ዘጕረም ረም ኩም ሉ ም ጕርም ራም ሰሚዕዎ እዩ እሞ ንሕና እንታይ ኢና ንእግዚኣብሄር ኢኹም እም በር ንኣና ኣይኰንኩም ን ዘጕረም ረም ኩም ልና በለ
ሙሴ ድማ ንኣሮን ንዅሉ ኣኼባ ደቂ እስራኤል ምጕርምራምኩም ሰሚዑ እዩ እሞ ኣብ ቅድሚ እግዚኣብሄር ቅረቡ በሎም በሎ
ኰነ ኸኣ ኣሮን ንብዘሎ ኣኼባ ደቂ እስራኤል ምስ ተዛረበ ንሳቶም ንበረኻ ገጾም ጠመቱ እንሆ ኸኣ ክብሪ እግዚኣብሄር ብደበና ተራእየ
እግዚኣብሄር ድማ ንሙሴ ኸምዚ ኢሉ ተዛረቦ ምጕርምራም ደቂ እስራኤል ሰሚዔ እየ እሞ ምሸት ስጋ ኽትበልዑ ኢኹም ብጊሓት ከኣ እንጌራ ኽትጸግቡ ኢኹም
ኣነ እግዚኣብሄር ኣም ላኽኩም ም ዃነይ ክትፈልጡ ኢኹም ኢልካ ተዛረቦም
ኰነ ከኣ ንም ሸቱ ብርኒጎታት ተላዒለን ነቲ ሰፈር ከደናኦ
ብጊሓት ድማ ኣብ ዙርያ እቲ ሰፈር ዛዕዝዓ ወዲቑ ነበረ
እቲ ዛዕዝዓ ምስ ዘፈፈ ኸኣ እንሆ ኣብ ገጽ እቲ በረኻ ገለ ደቂቕ ከቢብ ከም ኣስሓይታ ዝምድቃቑ ኣብ ምድሪ ነበረ
ደቂ እስራኤል ድማ እዚ ምስ ረኣዩ እንታይ ምዃኑ ኣይፈለጡን እሞ እዚ እንታይ እዩ ኢሎም ንሓድሕዶም ተሓታትቱ
ሙሴ ኸኣ እዚ እግዚኣብሄር ክትበልዕዎ ዝሀበኩም እንጌራ እዩ
እቲ እግዚኣብሄር ዝኣዘዞ ነገር ድማ እዚ እዩ ነፍሲ ወከፍ ንብልዑ ዚኣክል ካብኡ ይኣክብ
ከም ፍቕዲ ነፍሳትኩም ንነፍሲ ወከፍ ሓደ ጎመር ነፍሲ ወከፍ ነቶም ኣብ ድንኳኑ ዘለዉ ይውሰደሎም በሎም
ደቂ እስራኤል ድማ ከምኡ ገበሩ
ሓደ ብዙሕ ሓደ ኸኣ ሒደት ኣከቡ
ብጎመር ድማ ሰፈርዎ እቲ ብዙሕ ዝኣከበ ኣየትረፈን እቲ ሒደት ዝኣከበ ኸኣ ኣየጕደለን
ነፍሲ ወከፍ እቲ ብልዑ ዚኣኽሎ ኣከበ
ሙሴ ድማ ሓደ እኳ ኻብኡ ገለ ኽሳዕ ንጽብሒቱ ኣየትርፍ በሎም
ንሙሴ ግና ኣይሰምዕዎን እሞ ገለ ሰባት ካብኡ ኽሳዕ ንጽብሒቱ ኣትረፉ ንሱ ኸኣ ሐሰኸ በድበደ ድማ
ሙሴ ኸኣ ብኣታቶም ተናደደ
ነፍሲ ወከፍ ንግሆ ንግሆ ኻብኡ መጠን ብልዑ ዚኣክል ይእክብ ነበረ
ጸሓይ ምስ ሞቐት ግና መኸኸ
ኰነ ኸኣ በታ ሳድሰይቲ መዓልቲ ኻብቲ እንጌራ ኻዕበት ኣከቡ ክልተ ጎመር ንሓደ
ኵሎም ሓላቑ እቲ ኣኼባ ድማ መጺኦም ንሙሴ ነገርዎ
ንሱ ኸኣ እዚ እቲ እግዚኣብሄር ዝበሎ እዩ
ጽባሕ ክቡር ዕረፍቲ ንእግዚኣብሄር ቅድስቲ ሰንበት እያ እትስንክትዎ ሰንክቱ እተፍልሕዎውን ኣፍልሑ
እቲ ዝተረፈ ዅሉ ኸኣ ኣንብርዎ ክሳዕ ጽባሕ ይተሓለወልኩም በሎም
ከምቲ ሙሴ ዝኣዘዞም ከኣ ንጽባሕ ኣንበርዎ ንሱ ኣይበድበደን ኣይሓሰኸን ድማ
ሙሴ ኸኣ ሎሚ ናይ እግዚኣብሄር ሰንበት እያ ሎሚ ኣብ መሮር ኣይትረኽቡን ኢኹም እሞ ሎሚ ብልዕዎ
ሹድሽተ መዓልቲ ኣክቡ እታ ሳብዐይቲ መዓልቲ ግና ሰንበት እያ ብእኣ ኣይርከብን እዩ በለ
ኰነ ድማ ካብቶም ህዝቢ በታ ሳብዐይቲ መዓልቲ ኺእክቡ ወጹ ኣይረኸቡን ከኣ
እግዚኣብሄር ድማ ንሙሴ ክሳዕ መኣዝ ኢኹም ትእዛዛተይን ሕጋጋተይን ምሕላው እትኣብዩ ርኣዩ እግዚኣብሄር ሰንበት ሂቡኩም እሞ ስለዚ በታ ሳድሰይቲ መዓልቲ ንኽልተ መዓልቲ ዚኸውን እንጌራ ይህበኩም ኣሎ
ነፍሲ ወከፍ ኣብ ዘዘለዎ ይቀመጥ
በታ ሳብዐይቲ መዓልቲ ሓደ እኳ ኻብ ስፍራኡ ኣይውጻእ በሎ
እቲ ህዝቢ ኸኣ በታ ሳብዐይቲ መዓልቲ ዐረፈ
ቤት እስራኤል ድማ ስሙ ማና በልዎ
ፍረ ጻቕዳ ይመስል ነበረ ጻዕዳ ኸኣ ነበረ ምጥዓሙውን ከም ሕምባሻ ምስ መዓር ነበረ
ሙሴ ድማ በለ እግዚኣብሄርሲ እቲ ኻብ ምድሪ ግብጺ ኸውጻኩም ከሎኹ ኣብ በረኻ ዝመገብኩኹም እንጌራ ምእንቲ ኺርእዩስ ካብኡ ሓደ ጎመር ምልኡ ንውሉድ ወለዶኹም ከኣ ይተዓቘር ኢሉ እዚ ነገርዚ ኣዘዘ
ሙሴ ድማ ንኣሮን ኣቕሓ ኣምጺእካ ናብኡ ሓደ ጎመር ምሉእ ማና ኣእቱ ንውሉድ ወለዶኹም ኪዕቈር ከኣ ኣብ ቅድሚ እግዚኣብሄር ኣንብሮ በሎ
ኣሮን ከኣ ከምቲ እግዚኣብሄር ንሙሴ ዝኣዘዞ ኪዕቈር ኣብ ቅድሚ እቲ ምስክር ኣንበሮ
ደቂ እስራኤል ናብ ዓዲ ሃገረ ሰብ ክሳዕ ዚኣትው ኣርብዓ ዓመት ማና በልዑ
ናብ ወሰን ሃገር ከንኣን ክሳዕ ዚበጽሑ ማና በልዑ
ጎመር ግና ዓስራይ ኣፍ ኤፋ እዩ
ኵሉ እቲ ኣኼባ ደቂ እስራኤል ካብ በረኻ ሲን ነቐለ ከም ትእዛዝ እግዚኣብሄር ድማ ካብ ሰፈር ናብ ሰፈር እናተጓዕዙ ኣብ ረፊዲም ሰፈሩ
እቲ ህዝቢ ኸኣ ዚሰትዮ ማይ ኣይነበሮን
እቶም ህዝቢ ድማ እንሰትዮ ማይ ሀቡና ኢሎም ምስ ሙሴ ተቛየቑ
ሙሴ ኸኣ ስለምንታይ ምሳይ ትቛየቑ በሎም
ስለምንታይከ ንእግዚኣብሄር ትፍትኑ በሎም
እቶም ህዝቢ ድማ ኣብኡ ማይ ጸሚኦም ንሙሴ ስለም ንታይ ኢኻ ንሕናን ደቅናን ማልናን ብጽም ኢ ኽንመውት ካብ ግብጺ ዘደየብካና ኢሎም ኣጕረምረሙሉ
ሙሴ ድማ ነዚ ህዝቢዚ እንታይ ክገብሮ እየ ብዳርባ እምኒ ኪቐትሉኒ ቕሩብ ተሪፍዎም ኣሎ ኢሉ ናብ እግዚኣብሄር ኣእወየ
እግዚኣብሄር ድማ ንሙሴ ናብ ቅድሚ ህዝቢ ሕለፍ እሞ ካብ ዓበይቲ እስራኤል ከኣ ምሳኻ ውሰድ እታ ነታ ርባ ዝወቓዕካላ በትርኻ ድማ ኣብ ኢድካ ሒዝካ ኺድ
እንሆ ኣነ ኣብኡ ኣብ ቅድሜኻ ኣብ ልዕሊ ኸውሒ ሆሬብ ደው ክብል እየ
ነቲ ኸውሒ ኸኣ ክትወቅዖ ኢኻ ነቶም ህዝቢ ዜስቲ ማይ ድማ ካብኡ ኺወጽእ እዩ በሎ
ሙሴ ድማ ኣብ ቅድሚ ዓበይቲ እስራኤል ከምኡ ገበረ
ብዛዕባ እቲ ቘየቛ ደቂ እስራኤል ንእግዚኣብሄር ድማ እግዚኣብሄርሲ ኣብ ማእከልናዶ ኣሎ ወይ ኣይፋሉን ኢሎም ስለ ዝፈተንዎ ስም እታ ቦታ ማሳን መሪባን ኣውጽኣላ
ሽዑ ኣማሌቅ መጺኡ ምስ እስራኤል ኣብ ረፊዲም ተዋግኤ
ሙሴ ድማ ንእያሱ ሰባት ሕረየልና እሞ ወጺእካ ምስ ኣማሌቅ ተዋጋእ
ኣነ ጽባሕ በትሪ ኣምላኽ ኣብ ኢደይ ሒዘ ኣብ ርእሲ እቲ ዅርባ ደው ክብል እየ በሎ
እያሱ ኸኣ ከምቲ ሙሴ ዝበሎ ገበረ ምስ ኣማሌቅ ከኣ ተዋግኤ
ሙሴን ኣሮንን ሁርን ድማ ናብ ርእሲ እቲ ዅርባ ደየቡ
ኰነ ኸኣ ሙሴ ኢዱ ምስ ዜልዕል እስራኤል ይስዕር ነበረ ኢዱ ምስ ዜውርድ ድማ ኣማሌቅ ይስዕር ነበረ
ኣእዳው ሙሴ ኸኣ ረብረባ እሞ እምኒ ወሲዶም ኣብ ትሕቲኡ ኣንበሩ ንሱውን ኣብ ልዕሊኡ ተቐመጠ
ኣሮንን ሁርን ከኣ ሓደ በዚ ሓደ በቲ ዀይኖም ኣእዳው ይድግፉ ነበሩ
ኣእዳው ኸኣ ጸሓይ ክሳዕ እትዓርብ ጸንዓ
እያሱ ድማ ንማሌቅን ንህዝቡን ብስሕለት ሴፍ ቀርደዶም
እግዚኣብሄር ድማ ንሙሴ ንዝኽሪ ኣማሌቅ ካብ ትሕቲ ሰማይ ፈጺመ ኽድም ስሶ እየ እሞ እዚ ንመዘከርታ ኣብ መጽሓፍ ጽሓፎ ንእያሱውን ኣብ እዝኑ ኣስምዓዮ በሎ
ሙሴ ኸኣ መሰውኢ ሰርሔ ስሙ ድማ እግዚኣብሄር ሰንደቕ ዕላማይ እዩ ኢሉ ጸውዖ
ኢድ ናብ ዝፋን እግዚኣብሄር ተላዒላ ኣላ እሞ ውግእ እግዚኣብሄር ም ስ ኣማሌቅ ካብ ወለዶ ንወለዶ እዩ ድማ በለ
የትሮ ካህን ሚድያን ሓሙ ሙሴ ኣምላኽ ንሙሴን ንህዝቡ እስራኤልን ዝገበሮ ዅሉ እግዚኣብሄር ንእስራኤል ካብ ግብጺ ኸም ዘውጽኤ ሰምዔ
ሽዑ የትሮ ሓሙ ሙሴ ንሲፎራ ሰበይቲ ሙሴ ንሱ ሰዲድዋ ዝነበረ ንኽልቲኦም ደቃ ድማ ወሰዶም
ሙሴ ኸኣ ኣነ ኣብ ምድሪ ጓና ስደተኛ ዀንኩ ኢሉ ነበረ እሞ ስም እቲ ሓደ ጌርሾም ኣውጻኣሉ ስም እቲ ኻልኣይ ድማ ኣምላኽ ኣቦይ ረዳእየይ ነበረ እሞ ካብ ሴፍ ፈርኦን ከኣ ኣድሓነኒ ኢሉ ኣልኣዛር ኣውጻሉ
የትሮ ሓሙ ሙሴ ድማ ምስ ደቂ ሙሴን ሰበይቱን ናብ ሙሴ ኣብቲ ንሱ ሰፊርዎ ዝነበረ በረኻ ኣብ ጥቓ ኸረን ኣምላኽ መጸ
ንሙሴ ድማ ኣነ የትሮ ሓሙካ ሰበይትኻን ክልቲኦም ደቃ ድማ ምስኣን ናባኻ እመጽእ ኣሎኹ በሎ
ሙሴ ኸኣ ሓሙኡ ኪቕበል ወጸ ሰገደሉ ሰዓሞ ድማ
ናይ ድሓን ምህላዎም ንሓድሕዶም ተሓታተቱ ናብ ድንኳን ከኣ ኣተዉ
ሙሴ ድማ እቲ እግዚኣብሄር ም እንቲ እስራኤል ኢሉ ንፈርኦንን ንግብጻውያንን ዝገበሮ ዅሉን እቲ ኣብ መገዲ ዝረኸቦም ኵሉ ጭንቀትን እግዚኣብሄር ከኣ ከም ዘድሓኖም ን ንሓሙኡ ነገሮ
የትሮ ድማ በቲ እግዚኣብሄር ንእስራኤል ካብ ኢድ ግብጻውያን ብምድሓኑ ዝገበሮ ዅሉ ጽቡቕ ነገር ተሐጎሰ
የትሮ ድማ እቲ ኻብ ኢድ ግብጻውያንን ካብ ኢድ ፈርኦንን ዘድሐነኩም እቲ ንህዝቢ ኻብ ትሕቲ ኢድ ግብጻውያን ዘድሐነ እግዚኣብሄር ይባረኽ
እቲ ዝገበርዎም ግፍዒ ኣብ ልዕሊኦም መሊሱሎም እዩ እሞ እግዚኣብሄር ካብ ኵሎም ኣማልኽቲ ኸም ዚዓቢ ሕጂ ፈለጥኩ በለ
የትሮ ሓሙ ሙሴ ድማ ዚሐርር መስዋእትን መስዋእቲ ሕሩድን ንምላኽ ወሰደሉ
ኣሮንን ኵሎም ዓበይቲ እስራኤልን ምስ ሓሙ ሙሴ ኣብ ቅድሚ ኣምላኽ እንጌራ ኺበልዑ መጹ
ኰነ ኸኣ ንጽብሒቱ ሙሴ ነቲ ህዝቢ ኺፈርድ ተቐመጠ
እቲ ህዝቢ ድማ ካብ ብጊሓት ክሳዕ ምሸት ንሙሴ ኸቢብዎ ደው ኢሉ ነበረ
ሓሙ ሙሴ ኸኣ እቲ ኣብ ህዝቢ ዚገብሮ ኹሉ ምስ ረኣየ እዚ ኣብዚ ህዝቢ እትገብሮ ዘሎኻ ነገር እንታይ እዩ ስለምንታይከ ኢኻ ኵሉ ህዝቢ ኻብ ብጊሓት ክሳዕ ምሸት ከቢቡካ ደው ኢሉ ኸሎ ንስኻ በይንኻ ኾፍ እትብል በሎ
ሙሴ ድማ ንሓሙኡ እቲ ህዝቢ ንምላኽ ኪሓትት ናባይ ይመጽእ ነገር ምስ ዚህልዎም ናባይ ይመጹ ኣነ ኸኣ ኣብ መንጎ ሓደ ሰብን ኣብ መንጎ ብጻዩን እፈርድ ስርዓት ኣምላኽን ሕጋጋቱን ድማ እነግሮም በሎ
ሓሙ ሙሴ ኸኣ በሎ እዚ ንስኻ እትገብሮ ዘሎኻ ነገር ኣይጽቡቕን እዩ
ንስኻን እዚ ምሳኻ ዘሎ ህዝብን ክትደኽሙ ኢኹም እዚ ነገርዚ ኻብ ዓቕምኻ ዚኸብድ እዩ እሞ በይንኻ ኽትገብሮ ኣይትኽእልን ኢኻ
ሕጂ ኸኣ ክመኽረካ ቃለይ ስማዕ እግዚኣብሂር ድማ ምሳኻ ይኹን
ንስኻ ኣብ ቅድሚ ኣምላኽ ኣብ ክንዲ ህዝቢ ኹን እቲ ነገሮም ድማ ንስኻ ናብ ኣምላኽ ኣብጽሕ
ስርዓታትን ሕጋጋትን ምሃሮም ዚኸዱላ መገድን ዚገብርዎ ግብርን ከኣ ንገሮም
ንስኻ ኻብ ኵሉ ህዝቢ ኸኣልቲ ንእግዚኣብሄር ዚፈርሁ ሰባት እሙናት ረብሓ ዓመጽ ዚጸልኡ ሰባት ሕረ
ንኣታቶም ከኣ ሕላቑ ሽሕን ሓላቑ ሚእትን ሓላቑ ሓምሳን ሓላቑ ዓሰርተን ኣብ ልዕሊኦም ሽመሎም
ወርትግ ድማ ንህዝቢ ይፍረዱ
ኪኸውን ከኣ እዩ ዓብዪ ነገር ዝዀነ ዅሉ ናባኻ የምጽኡ
ኵሉ ንእሽቶ ነገር ግና ባዕላቶም ይፍረድዎ
እቲ ጾር ምሳኻ እንተ ጾሩ ኸኣ ንኣኻ ይፈዅሰካ
እዚ ነገርዚ እንተ ገበርካ ኣምላኽ ድማ ከምኡ እንተ ኣዘዘካ ክትጸንዕ ኢኻ
ኵሉ እዚ ህዝቢዚ ድማ ናብ ቦታኡ ብሰላም ይኣቱ
ሙሴ ድማ ቃል ሓሙኡ ሰሚዑ ዝበሎ ዅሉ ገበረ
ሙሴ ኸኣ ካብ ኵሉ እስራኤል ከኣልቲ ሰባት ሐርዩ ኣብ ልዕሊ ህዝቢ ሓላቑ ኪዀኑ ሓላቑ ሽሕን ሓላቑ ሚእትን ሓላቑ ሓምሳን ሓላቑ ዓሰርተን ገበሮም
ንሳቶም ድማ ንህዝቢ ወርትግ ፈረዱ
ብርቱዕ ነገር ዝዀነ ኸኣ ናብ ሙሴ ኣምጽኡሉ ዅሉ ንእሽቶ ነገር ግና ንሳቶም ፈረዱ
ሙሴ ድማ ንሓሙኡ ሰደዶ ንሱ ኸኣ ናብ ሃገሩ ኸደ
ደቂ እስራኤል ካብ ምድሪ ግብጺ ኻብ ዚወጹ ኣብ ሳልሰይቲ ወርሒ በታ መዓልቲ እቲኣ ናብ በረኻ ሲና መጹ
ካብ ረፊዲም ተላዒሎም ናብ በረኻ ሲና መጹ ኣብቲ በረኻ ድማ ሰፈሩ
እስራኤል ከኣ ኣብኡ ኣብ መንጽር እቲ ኸረን ሰፈረ
ሙሴ ድማ ናብ ኣምላኽ ደየበ
እግዚኣብሄር ከኣ ካብቲ ኸረን ጸዊዑ በሎ ንቤት ያእቆብ ከም ዚ በሎም ንደቂ እስራኤል ከኣ ንገሮም እቲ ኣብ ግብጻውያን ዝገበርክዎ በኽናፍ ንስሪ ጾይረ ናባይ ከም ዘምጻእኩኹምን ድማ ባዕላትኩም ርኢኹም ኢኹም
ሕጂ ድማ ቃለይ ኣጸቢቕኩም እንተ ሰማዕኩም ኪዳነይ ውን እንተ ሐሎኹም ኵላ ምድሪ ናተይ እያ እሞ ሓለፋ ዅሎም ህዝብታት ገንዘበይ ክትኰኑኒ ኢኹም
ንስኻትኩም ድማ መንግስቲ ኻህናትን ቅዱስ ህዝብን ክትኰኑኒ ኢኹም
እቲ ንደቂ እስራኤል እትዛረቦም ነገር እዚ እዩ
ሙሴ ድማ መጺኡ ንዓበይቲ ህዝቢ ጸውዔ እቲ እግዚኣብሄር ዝኣዘዞ ዅሉ ቓላት ነገሮም
ኵሎም ህዝቢ ኸኣ ብሓደ ዀይኖም እግዚኣብሄር ዝበሎ ዅሉ ንገብር ኢሎም መለሱ
ሙሴ ድማ ቃል እቲ ህዝቢ ናብ እግዚኣብሄር መለሰ
እግዚኣብሄር ድማ ንሙሴ ክዛረበካ ኸሎኹ እቶም ህዝቢ ምእንቲ ኺሰምዑ ንሓዋሩ ድማ ኪኣምኑኻስ እንሆ ኣነ ብጸሊም ደበና ኽመጻካ እየ በሎ
ሙሴ ኸኣ ዘረባ እቶም ህዝቢ ንእግዚኣብሄር ነገሮ
እግዚኣብሄር ድማ ንሙሴ በሎ እግዚኣብሄር በታ ሳልሰይቲ መዓልቲ ኣብ ቅድሚ ዅሉ ህዝቢ ናብ ከረን ሲና ኺወርድ እዩ እሞ ናብቶም ህዝቢ ኺድ ሎምን ጽባሕን ቀድሶም ክዳውንቶም ከኣ ይሕጸቡ
ነታ ሳልሰይቲ መዓልቲ ይዳለዉ
ነቶም ህዝቢ ድማ ብዙርያኡ ዶብ ግበረሎም
በሎም ከኣ ናብ ከረን ከይትድይቡ ወይ ነቲ ዶብ ከይትትንክዩ ተጠንቀቑ
ነቲ ኸረን ዝተንከየ ዘበለ ሞት ይሙት
ገለ ኢድ ኣይተንክዮ እንስሳ እንተ ዀነ ወይ ሰብ ብዳርባ እምኒ ሓደው ብመንትግ ደኣ ይሙት እምበር ብህይወት ኣይንበር
መለኸት ኣንዊሑ ምስ ዚንፋሕ ሽዑ ናብ ከረን ይደይቡ
ሙሴ ድማ ካብቲ ኸረን ናብቲ ህዝቢ ወረደ ነቲ ህዝቢ ኸኣ ቀደሶ ንሳቶምውን ክዳውንቶም ሐጸቡ
ነቶም ህዝቢ ድማ ነታ ሳልሰይቲ መዓልቲ ተዳለዉ ናብ ሰበይቲ ኸኣ ኣይትቕረቡ በሎም
ኰነ ኸኣ በታ ሳልሰይቲ መዓልቲ ኺወግሕ ከሎ ነጕድን በርቅን ከቢድ ደበናን ናብ ልዕሊ እቲ ኸረን ኰነ ኣዝዩ ብርቱዕ ደሃይ መለኸትውን ተሰምዔ
እቲ ኣብ ሰፈር ዝነብረ ዅሉ ህዝቢ ድማ ተምበድበደ
ሙሴ ኸኣ ነቲ ህዝቢ ምስ ኣምላኽ ኪራኸብ ካብ ሰፈር ኣውጽኦ
ኣብ እግሪ ኸረን ድማ ደው በሉ
እግዚኣብሄር ብሓዊ ናብኡ ስለ ዝወረደ ኵሉ ኸረን ሲና ይተክኽ ነበረ
ትኪ ኸኣ ከም ትኪ እቶን ካብኡ ዐረገ
ኵሉ እቲ ኸረን ኣዝዩ ኣንቀጥቀጠ
እቲ ደሃይ መለኸት ከኣ ኣዝዩ እናበርትዔ ኸደ
ሙሴ ተዛረበ እግዚኣብሄር ድማ ብቓሉ መለሰሉ
እግዚኣብሄር ከኣ ናብ ልዕሊ ኸረን ሲና ናብ ርእሲ እቲ ኸረን ወረደ
እግዚኣብሄር ንሙሴ ናብ ርእሲ እቲ ኸረን ጸውዖ
ሙሴ ከኣ ደየበ
እግዚኣብሄር ድማ ንሙሴ ውረድ እሞ እቶም ህዝቢ ንእግዚኣብሄር ኪርእዩ ኸይቀርቡ ብዙሓት ከኣ ኸይጠፍኡስ ኣጠንቕቆም
እቶም ናብ እግዚኣብሄር ዚቐርቡ ኻህናት ድማ እግዚኣብሄር ከየጥፍኦም ርእሶም ይቀደሱ በሎ
ሙሴ ኸኣ ንእግዚኣብሄር በሎ ንስኻ ናብ ዙርያ እቲ ኸረን ዶብ ግበር ቀድሶ ድማ ኢልካ ኣጠንቂቕካና ኢኻ እሞ እቶም ህዝቢ ናብ ከረን ሲና ኺድይቡ ኣይኽእሉን
እግዚኣሄር ከኣ ኪድ ውረድ እሞ ንስኻ ኣሮን ድማ ምሳኻ ደይቡ
እቶም ካህናትን ህዝብን ግና ምእንቲ ኸየጥፍኦም ናብ እግዚኣብሄር ኪድይቡ ኢሎም ኣይጥሐሱ በሎ
ሙሴ ድማ ናብቶም ህዝቢ ወሪዱ ነገሮም
እግዚኣብሄር ድማ እዚ ቓላት እዚ ዅሉ ኸምዚ ኢሉ ተዛረበ ካብ ምድሪ ግብጺ ካብ ቤት ባርነት ዘውጻእኩኻ ኣነ እግዚኣብሄር ኣምላኽካ እየ
ካልኦት ኣማልኽቲ ኣብ ቅድመይ ኣይሀልዉኻ
ኣብ ላዕሊ ኣብ ሰማይ ካብ ዘለዉ ኣብ ታሕቲ ድማ ኣብ ምድሪ ኻብ ዘለዉ ኣብ ማይ ከኣ ኣብ ትሕቲ ምድሪ ኻብ ዘለዉ ምስልን ስእሊ ዘበለን ንኣኻ ኣይትግበር
ኣይትስገድሎም ኣይተገልግሎምን ድማ
ኣነ እግዚኣብሄር ኣምላኽካ ቀናእ ኣምላኽ እየ እሞ ንዚጸልኡኒ ሓጢኣት ኣቦታት ኣብ ደቂ ኽሳዕ ሳልሳይ ክሳዕ ራብዓይን ወለዶ ዝቐጽዕ ንዚፈትዉንን ትእዛዛተይ ንዚሕልዉን ግና ክሳዕ ኣሽሓት ምሕረት ዝገብር እየ
እግዚኣብሄር ስሙ ብኸንቱ ንዘልዐለ ኸይቀጽዔ ኣይሐድጎን እዩ እሞ ስም እግዚኣብሄር ኣምላኽካ ብኸንቱ ኣይተልዕል
መዓልቲ ስንበት ክትቅድሳ ዘክር
ሹድሽተ መዓልቲ ዕየ ተግባርካ ዅሉ ግበር
እታ ሳብዐይቲ ግና ናይ እግዚኣብሄር ኣምላኽካ ሰንበት እያ
ብእኣ ንስኻን ወድኻን ጓልካን ግዙእካን ግዝእትኻን ማልካን ኣብ ውሽጢ ደጌታትካ ዚነብር ስደተኛን ገለ እኳ ዕዮ ኣይትዕየ
እግዚኣብሄር ብሹድሽተ መዓልቲ ሰማይን ምድርን ባሕርን ኣባታቶም ዘሎ ዅሉን ገይሩ እዩ እሞ ብሳብዐይቲ መዓልቲ ከኣ ዐረፈ
ስለዚ እግዚኣብሄር ንመዓልቲ ሰንበት ባረኻን ቀደሳን
ኣብቲ እግዚኣብሄር ኣምላኽካ ዚህበካ ምድሪ ዕድሜኻ ምእንቲ ኺነውሕሲ ኣቦኻን ኣዴኻን ኣኽብር
ኣይትቕተል
ኣይትዘሙ
ኣይትስረቕ
ኣብ ብጻይካ ብሓሶት ኣይትመስክር
ቤት ብጻይካ ኣይትተም ነ
ሰበይቲ ብጻይካ ግዙኡ ግዝእቱ ብዕራዩ ኣድጉ ገንዘብ ብጻይካ ዘበለ ዅሉ ድማ ኣይትተምነ
ኵሎም ህዝቢ ድማ ነጕድን ሃልሃልታን ደሃይ መለኸትን እቲ ኸረን ኪተክኽን ረኣዩ
እቶም ህዝቢ እዚ ምስ ረኣዩ ኸኣ ኣንቀጥቀጡ ርሒቖም ድማ ደው በሉ
ንሙሴ ድማ ንስኻ ንገረና ንሰምዕ ኢና ኣምላኽ ግና ምእንቲ ኸይንመውት ኣይዛረበና በልዎ
ሙሴ ኸኣ ነቶም ህዝቢ ሓጢያት ምእንቲ ኸይትገብሩ ፍርሃቱ ኣብ ቅድሜኹም ኪኽወን ኣምላኽ ምእንቲ ኺዕዘበኩም እዩ ዝመጸ እሞ ኣይትፍርሁ በሎም
እቲ ህዝቢ ኣብ ርሑቕ ቈመ ሙሴ ናብቲ ኣምላኽ ዘለዎ ጣቓ ቐረበ
እግዚኣብሄር ድማ ንሙሴ በሎ ንደቂ እስራኤል ከም ዚ በሎም ኣነ ኻብ ሰማይ ከም እተዛረብኩኹም ባዕላትኩም ርኤኹም
ምሳይ ኣማልኽቲ ኣይትግበሩ ኣማልኽቲ ብሩርን ኣማልኽቲ ወርቅን ንኣኻትኩም ኣይትግበሩ
መሰውኢ መሬት ስርሓለይ ኣብ ልዕሊኡ ድማ ዚሐርር መስዋእትታትካን መስዋእቲ ምስጋናኻን ኣባጊዕካን ኣብዑርካን ሰውእ
ስመይ ኣብ ዘዘከርኩሉ ዅላ ቦታ ናባኻ መጺኤ ኽባርኸካ እየ
መሰውኢ እምኒ እንተ ገበርካለይ ብመንደልካ እንተ ተንኬኻዩ ተርክሶ ኢኻ እሞ ብውቑር እም ኒ ኣይትንደቆ
ናብ መሰውእየይ ኣብ ልዕሊኡ ሕፍረትካ ኸይቅላዕሲ ብመሳልል ኣይትደይብ
እቲ ኣብ ቅድሚኦም እተንብሮ ፍርድታት እዚ እዩ እብራዊ ባርያ እንተ ተሻየጥካ ሹድሽተ ዓመት ይገዛእካ ኣብታ ሳብዐይቲ ግና ብኸምኡ ሓራ ይውጻእ
በይኑ እንተ ዀይኑ ዝመጸ በይኑ ይውጻእ
ባዓል ሰበይቲ እንተ ዀይኑ እታ ሰበይቱ ከኣ ምስኡ ትውዛእ
ጐይታኡ ሰበይቲ እንተ ሀቦ እሞ ኣወዳትን ኣዋልድን እንተ ወለደትሉ እታ ሰበይትን ደቃን ንጐይታኣ ይኩኑ ንሱ በይኑ ይውጻእ
እቲ ባርያ ግና ጐይታይን ሰበይተይን ደቀይን እፈቱ ኣሎኹ ሓራ ኣይወጽእን እንተ በለ ሽዑ እቲ ጐይታኡ ናብ ቅድሚ ኣምላኽ የቕርቦ እሞ ኣብ ማዕጾ ወይ ኣብ ልዳት ኣቕርቦ እቲ ጐይታኡ እዝኑ ብመስፈ የንኵሎ ንሓዋሩ ኸኣ ይግዝኣዮ
ሰብ ጓሉ ንባርነት እንተ ሸጠ ንሳ ኸምቶም ሓራ ዚወጹ ባሮት ኣይትውጻእ
ነታ ዘእተዋ ጐይታኣ ባህ እንተ ዘይበለቶ ሓራ የውጽኣያ
እንድሕሪ ጠለማ ኸኣ ናብ ጓና ህዝቢ ኺሸጣ ኣይግብኦን
ንወዱ እንተ ኣመርዓዋ ድማ እቲ ነዋልድ ዚግባእ ይግበረላ
ካልእ ሰበይቲ እንተ ኣምጽኣሉ ድማ ቀለባን ክዳናን ከም ሰብይቱ ዚግባእን ኣየጕድለላ
እዚ ሰለስተ ነገርዚ እንተ ዘይገበረላ ግና ብኸምኡ ብዘይ ገንዘብ ሓራ ትውጻእ
እቲ ንሰብ ወቒዑ ዝቐተለ ሞት ይሙት
ኣምላኽ ደኣ ኣብ ኢዱ ዘውደቖ እምበር ዘይተጻናተዎ እንተ ዀይኑ ንሱ ዚሀድመሉ ቦታ ኽገብረልካ እየ
ሰብ ተተናዅሉ ንብጻዩ ብጕርሒ እንተ ቐተሎ ኸኣ ኪመውት ካብ መሰውእየይ ኣውጽኣዮ
ነቦኡ ወይ ነዲኡ ዝወቕዔ ሞት ይሙት
ንሰብ ሰሪቑ ዝሸጦ ወይ ኣብ ኢዱ እንተ ተረኸበ ሞት ይሙት
ነቦኡ ወይ ነዲኡ ዝረገመ ሞት ይሙት
ሰባት እንተ ተባኣሱ እሞ እቲ ሓደ ንብጻዩ ብእምኒ ወይ ዐሚኹ እንተ ወቕዖ ግናኸ ከይሞተ ኣብ ዓራት እንተ ደቀሰ በትሩ ተመርኵሱ ኸኣ ንግዳም ኪወጽእ እንተ ኸኣለ እቲ ዝወቕዖ ሓራ ውጹእ እዩ
ናይቲ ዘብኰሮ ግዜ ጥራይ ይኽሐሶ ፈጺሙ ኽሳዕ ዚሐዊ ኸኣ የፈውሶ
ሰብ ነቲ ባርያኡ ወይ ነታ ባርያኡ ብበትሪ ወቒዕዎስ ኣብ ኢዱ እንተ ሞተ ቅጽዓት ይቀጻዕ
ሓንቲ ወይ ክልተ መዓልቲ እንተ ተንስኤ ግና ገንዘቡ እዩ እሞ ኣይቀጻዕ
ሰባት እንተ ተባእሱ እሞ ጥንስቲ ሰበይቲ እንተ ደፍኡ ጥንሳ ድማ እንተ ኸደ ካልእ ጕድኣት እንተ ዘይኰነ ሰብኣይ እታ ሰበይቲ ዝጸዓኖ ኻሕሳ ይኽሐስ ፈረዲ ኸም ዝመደቡሉ ኸኣ ይዕደ
ጕድኣት እንተ ዀነ ግና ነፍሲ ኣብ ክንዲ ነፍሲ ክትህብ ኢኻ
ኣብ ክንዲ ዓይኒ ዓይኒ
ኣብ ክንዲ ስኒ ስኒ
ኣብ ክንዲ ኢድ ኢድ
ኣብ ክንዲ እግሪ እግሪ
ኣብ ክንዲ ምንዳድ ምንዳድ
ኣብ ክንዲ ቝስሊ ቍስሊ
ኣብ ክንዲ ሕበጥ ሕበጥ
ሰብ ዓይኒ እቲ ባርያኡ ወይ ዓይኒ እታ ባርያኡ ወቒዑ እንተ ኣጥፋኤ ካሕሳ እታ ዓይኑ ሓራ የውጽኣዮ
ስኒ እቲ ባርያኡ ወይ ስኒ እታ ባርያኡ እንተ ሰበረ ካሕሳ እታ ስኑ ሓራ የውጽኣዮ
ብዕራይ ንሰብኣይ ወይ ንሰበይቲ ወጊኡ እንተ ቐተለ ነቲ ብዕራይ ብዳርባ እምኒ ይቕተልዎ ስጋኡ ድማ ኣይበላዕ
እቲ በዓል ብዕራይ ግና ናጻ እዩ
እቲ ብዕራይ ካብ ቀደሙ ተዋጋኢ እንተ ዀነ እሞ ነቲ ዋናኡ ኣስሚዖምሉ ኸለዉ እንተ ዘይሐለዎ ንሰብኣይ ወይ ንሰበይቲ እንተ ቐተለ ነቲ ብዕራይ ብዳርባ እምኒ ይቕተልዎ እቲ ዋናኡ ኸኣ ይሙት
ጋር ነፍሲ እንተ ደለይዎ ኸኣ ከም ዝጸዐንዎ ጋር ነፍሱ ይሀብ
ንወዲ እንተ ወግኤ ወይ ንጓል እንተ ወግኤ ኸኣ ከምዚ ፍርዲ እዚ ይግበርዎ
ብዕራይ ንተባዕታይ ባርያ ወይ ነንስተይቲ ባርያ እንተ ወግኤ እቲ ዋና እቲ ብዕራይ ንጐይታ እቲ ውጉእ ሰላሳ ሲቃል ብሩር ይሀቦ ነቲ ብዕራይ ድማ ብዳርባ እምኒ ይቕተልዎ
ሰብ ጕድጓድ እንተ ከፈተ ወይ ከኣ ሰብ ጕድጓድ እንተ ዀዐተ እሞ እንተ ዘይከደኖ ናብኡ ድማ ብዕራይ ወይ ኣድጊ እንተ ወደቐ እቲ በዓል ጕድጓድ ነቲ ዋናኡ ገንዘብ ክሒሱ የዕርፎ
እቲ ዝሞተ ኸኣ ንእኡ ይኹን
ብዕራይ ሓደ ሰብ ንብዕራይ ካልእ ሰብ እንተ ቐተለ ነቲ ብህይወት ዘሎ ብዕራዩ ሸይጦም ሽያጡ ይማቐሉ
ነቲ ምዉት ከኣ ይማቐልዎ
እቲ ብዕራይ ካብ ቀደሙ ፍሉጥ ተዋጋኢ እንተ ዀነ እሞ ዋናኡ እንተ ዘይሐለዎ ኣብ ክንዲ ብዕራይ ብዕራይ ይኽሐስ
እቲ ዝሞተ ኸኣ ንእኡ ይኹን
ሰብ ብዕራይ ወይ በጊዕ ሰሪቑ እንተ ሐረደ ወይ እንተ ሸጠ ኣብ ክንዲ ብዕራይ ሓሙሽተ ብዕራይ ኣብ ክንዲ በጊዕ ድማ ኣርባዕተ በጊዕ ይኽሐስ
ሰራቒ ጥሒሱ ኺኣቱ ኸሎ እንተ ተረኽበ ወቒዖምዎ ኸኣ እንተ ሞተ ዕዳ ደም የብሉን
ጸሓይ እንተ በረቐቶ ግና ዕዳ ደም ኣለዎ
እቲ ሰራቒ ኸኣ ዝሰረቖ ይምለስ
ገንዘብ እንተ ሰኣነ ግን ኣብ ክንዲ እቲ ዝሰረቖ ይሸየጥ
እቲ ዝሰረቖ ብዕራይ ኰነ ወይ ኣድጊ ወይ በጊዕ ኣብ ኢዱ ብህይወቱ እንተ ተረኸበ ካዕበት ገይሩ ይኽፈል
ሰብ ግራት ወይ ኣታኽልቲ ወይኒ እንተ ኣብልዔ ማሉ ፈንዩ ናብ ግራት ካልእ ይብላዕ እንተ ሐደጎ ካብ ግራቱ እታ ዝበለጸት ካብ ኣታኽልቲ ወይኑ ኸኣ እታ ዝበለጸት ይኽሐስ
ሓዊ ወጺኡ ሓጹር እንተ ረኸበ እሞ ቅሚጦ ወይ ዘይዕጹድ ወይ ግራት እንተ በልዔ እቲ ሓዊ ዘንደደ ኻሕሳ ይኽሐስ
ሰብ ገንዘብ ወይ ኣቕሓ ኣብ ጐረቤት ኺሕለወሉ ሕድሪ እንተ ሀቦ እሞ ካብ ቤት እቲ ሰብ እንተ ተሰርቀ እቲ ሰራቒ ኸኣ እንተ ተረኸበ ካዕበት ገይሩ ይኽሐስ
እቲ ሰራቒ እንተ ዘይተረኽበ እቲ በዓል ቤት ናብ ቅድሚ ኣምላኽ ይቕረብ ኢዱ ናብ ገንዘብ ብጻዩ ኸም ዘይዘርግሔ ይምሐል
ብዝዀነ ነገር እንተ ኸሰሰ ብዛዕባ ብዕራይ ኰነ ኣድጊ ዀነ በጊዕ ኰነ ክዳን ኰነ ወይ ማንም ዝጠፍኤ ኣቕሓ እቲ ሓደ እዚ እዩ እንተ በለ ነገር ክልቲኦም ናብ ቅድሚ ኣምላኽ ይምጻእ
እቲ ኣምላኽ ዝፈረዶ ንብጻዩ ኻዕበት ይኽሐሶ
ሰብ ኪሕልወሉ ኢሉ ኣድጊ ወይ ብዕራይ ወይ በጊዕ ወይ ዝዀነ እንስሳ ሕድሪ እንተ ሀቦ ንሱ ኸኣ እንተ ሞተ ወይ እንተ ተሰብረ ወይ ዝረኣዮ ዜልቦ እንተ ተዘምተ ናብ ገንዘብ ብጻዩ ኢዱ ኸም ዘይዘርግሔ ኣብ መንጎ ኽልቲኦም ማሕላ እግዚኣብሄር ይኹን
እቲ ዋናኡ ድማ ማሕላ ይቀበል እቲ ኸኣ ኣይኽሐስ
ካብኡ እንተ ተሰርቀ ግና ነቲ ዋናኡ ይተክኣሉ
ኣራዊት እንተ በትበቶ ኸኣ ነቲ እተበትበተ ንምስክር ኪዀኖ የምጽኣዮ ተኽኣ ግና ኣይሀብ
ሰብ ካብ ብጻዩ ገለ እንተ ለመነ ዋናኡ ኸየሎ ኸኣ እንተ ተሰብረ ወይ እንተ ሞተ ካሕሳ ይኽሐሶ
እቲ ዋና ም ስኡ እንተ ነበረ ግና ኣይኽሐስ ተኻርዩ እንተ ዀነ ብኽራዩ ኣትዩ እዩ
ሰብ ዘይተሐጽየት ጓል እንተ ኣስሐተ እሞ ምስኣ እንተ ደቀሰ ሰበይቱ ኽትከውን ገዝሚ የግዝማ
ኣቦኣ ኣይህበካን ኢሉ እንተ ኸልኦ ከም ገዝሚ ኣዋልድ ገንዘብ ይኽፈል
ንጠንቋሊት ብህይወት ኣይትሕደጋ
ምስ እስስሳ ዚድቅስ ኵሉ ሞት ይሙት
ብጀካ ንእግዚኣብሄር ጥራይ ንኻልኦት ኣማልኽቲ ዚስውእ ይጽነት
ንስኻትኩም ከኣ ኣብ ም ድሪ ግብጺ ስደተኛታት ኔርኩም ኢኹም እሞ ንስድተኛ ኣይትዐም ጾ ወይ ኣይትጽቀጦ
ንመበለታትን ንዘኽታማትን ዘበሉ ኣይትግፍዕዎም
እንተ ገፋዕካዮም እሞ ኣባይ እንተ ጠርዑ ጥርዓኖም ኣጸቢቐ ኽሰም ዕ እየ
ኵራይ ይነድድ እሞ ብሴፍ እቐትለኩም
ሽዑ ኣንስትኹም መበለታት ደቕኹም ከኣ ዘኽታማት ይዀኑ
ካብ ህዝበይ ም ሳኻ ንዚነብር ድኻ ገንዘብ እንተ ኣለቃሕካ ከም በዓል ሓረጣ ኣይትኹኖ ሓረጣውን ኣይትጽዐኖ
ክዳን ብጻይካ እንተ ሐዝካ ጸሓይ ከይዐረበት ም ለሰሉ
እቲ ስጋኡ ዚኸድነሉ ኽዳኑ ንሱ ጥራይ እዩ እሞ ብም ንታይ ኪድቅስ ኪኸውን ድማ እዩ ኣነ መሓሪ እየ እሞ እንተ ጠርዓለይ ክሰም ዖ እየ
ንኣም ላኽ ኣይትጽረፍ ንመስፍን ህዝብኻ ድማ ኣይትርገም
ካብ ምልኣት ሪቕካን ካብ መጽመቝ ወይንኻን ንምቕራብ ኣይትደንጕ
ካብ ኣወዳትካ እቲ በዅሪ ንኣይ ሀበኒ
ካብ ኣብዑርካን ካብ ኣባጊዕካን ድማ ከምኡ ግበር
ሾብዓተ መዓልቲ ምስ ኣዲኡ ይጽናሕ በታ ሳምነይቲ መዓልቲ ንኣይ ትህበኒ
ቅዱሳት ሰባት ትዀኑኒ
ኣብ መሮር ኣራዊት ዝሐዞ ስጋ ኣይትብልዑ ነኽላባት ደርብይዎ
ወረ ሓሶት ኣይተልዕል
ምስክር ሓሶት ክትከውን ኢልካ ኢድካ ምስ ዓማጺ ኣይተልዕል
ክፉእ ንምግባር ደድሕሪ እቶም ብዙሓት ኣይትስዐብ
ብገለ ነገር ከኣ ደድሕሪ እቶም ብዙሓት ዘንቢልካ ፍርዲ ንምቕናን ኣይትዛረብ
ብፍርድስ ነቲ ድኻ ድማ ኣይትደንግጸሉ
ብዕራይ ጸላኢኻ ወይ ኣድጉ ጠፊኡ እንተ ረኸብካ ናብኡ ም ለሰሉ
ኣድጊ ጸላኢኻ ኣብ ትሕቲ ጽዕነቱ ወዲቑ እንተ ርኤኻ እሞ ከይትሕግዞስ ክትሐድጎ እንተ ሐሰብካ ምስኡ ዄንኻ ኣጸቢቕካ ሐግዞ
ነቲ ድኻኻ ብነገሩ ፍትሒ ኣይተቕንነሉ
ካብ ዘረባ ሓሶት ርሐቕ
ኣነ ንረሲእ ኣየጽድቖን እየ እሞ ነቲ ንጹህን ንጻድቕን ኣይትቕተል
መማለዲ ነቶም ዚርእዩ የዕውር ዘረባ ጻድቃን ከኣ የቕንን እዩ እሞ መማለዲ ኣይትውሰድ
ንስደተኛ ኣይትጽቀጦ ንስኻትኩም ድማ ኣብ ም ድሪ ግብጺ ስደተኛታት ኔርኩም ኢኹም እሞ ነፍሲ ስደተኛ ኸመይ ኽም ዝዀነት ትፈልጡ ኢኹም
ሹድሽተ ዓመት ምድርኻ ዝራእ ፍርያታ ኸኣ ኣእቱ
በታ ሳብዐይቲ ዓመት ግና ድኻ ህዝብኻ ምእንቲ ኺበልዓ ትዕረፍ ሕደጋ እቲ ዝተረፈ ድማ እንስሳ መሮር ይብልዓዮ
ኣብ ኣታኽልቲ ወይንኻን ኣብ ኣውሊዕካን ድማ ከምኡ ግበር
ሹድሽተ መዓልቲ ዕዮኻ ዕየ በታ ሳብዐይቲ መዓልቲ ግና ብዕራይካን ኣድግኻን ምእንቲ ኪዐርፉ ወዲ እታ ባርያኻን እቲ ስደተኛን ድማ ኬተንፍሱ ዕረፉ
እቲ ዝበልኩኹም ኩሉ ሐልው
ስም ካልኦት ኣማልኽቲ ኣይትስመዩ ካብ ኣፍካ ኣይሰማዕ
ሰለስተ ሳዕ ኣብ ዓመት በዓል ግበረለይ
በቲ ምዱብ እዋን ብወርሒ ኣቢብ ብእኣ ኻብ ግብጺ ወጺእካ ኢኻ እሞ በዓል ቅጫ ሐሉ ከምቲ ዝኣዘዝኩኻ ሾብዓተ መዓልቲ ቅጫ ብላዕ
ጥራይ ኢዶም ከኣ ኣብ ቅድመይ ኣይረኣዩ
ናይቲ ኣብ ግራት ዝዘራእካዮ ናይ ቀዳማይ ዕዮኻ በዓል ዓጺድ ሐሉ
እቲ ፍረ ዕዮኻ ኻብ ግራት ምስ ኣከብካ ድማ ኣብ መወዳእታ ዓመት ናይ ምእካብ በዓል ኣብዕል
ኵሉ ወዲ ተባዕታይካ ኣብ ዓመት ሰለስተ ሳዕ ኣብ ቅድሚ እግዚኣብሄር ኣምላኽ ይምጻእ
ደም መስዋእተይ ምስ ብዅዕ እንጌራ ኣይትሰውእ
ስብሒ በዓለይ ክሳዕ ንግሆ ኣይሕደር
ቀዳማይ በዅሪ ፍረ ምድርኻ ናብ ቤት እግዚኣብሄር ኣምላኽካ ኣምጽእ
ንማሕስእ ብጸባ ኣዲኡ ኣይተብስል
ኣብ መገዲ ኺሕልወካ ናብቲ ዘዳለኽዎ ቦታ ድማ ኬእትወካ እንሆ ኣነ መልኣኽ ቀቅድሜኻ ኽልእኽ እየ
ኣብ ቅድሚኡ ተጠንቀቕ ድምጹ ኸኣ ስማዕ ኣይተመርሮ
ስመይ ኣብኡ እዩ እሞ ንበደልኩም ኣይሐድግን እዩ
ድምጹ ኣጸቢቕካ እንተ ሰማዕካ ኣነ ዝብለካ ዅሉ ድማ እንተ ገበርካ ኣነ ንጸላእትኻ እጻልኦም ንዚጻረሩኻ ድማ እጻረሮም
መልኣኸይ ቀቅድሜኻ ኪኸይድ እዩ እሞ ናብ ም ድሪ ኣሞራውያንን ሔታውያንን ፈረዛውያንን ከነኣናውያንን ሃዋውያንን ይቡሳውያንን ኬእትወካ እዩ
ኣነ ድማ ከጽንቶም እየ
ንኣማልኽቶም ኣይትስገድ ኣይተገልግሎም ድማ ከም ግብሮም ከኣ ኣይትግበር
ብጥራስ ደኣ ኣፍርሶም ኣዕኑዶም ከኣ ሓሸምሸም ኣብል
ንእግዚኣብሄር ኣምላኽኩም ኣገልግሉ ንሱ ኸኣ እንጌራኻን ማይካን ኪባርኸልካ እዩ
ሕማም ከኣ ካብ ማእከልካ ኸርሕቕ እየ
ኣብ ሃገርካ እተዋግር ወይ መኻን ሰበይቲ ኣይትርከብን
ፍቕዲ መዓልትታትካ ድማ ክመልኦ እየ
ናብቶም እትመጾም ኵሎም ህዝብታት መፍርሄይ ቀቅድሜኻ ኽሰድድ ከሸብሮም ድማ እየ
ንዅሎም ጸላእትኻ ኸኣ ካባኻ ከም ዚሀድሙ ኽገብሮም እየ
ንሃዋውያንን ንከነኣናውያንን ንሔታውያንን ካብ ቅድሜካ ዚሰጉ ተናኸስቲ ጽንጽያ ቀቅድሜኻ ኽሰድድ እየ
እታ ም ድሪ ም እንቲ ኸይትባድም ኣራዊት መሮር ከኣ ከይበዝሑኻ ብሓንቲ ዓመት ካብ ቅድሜካ ኣይሰጎምን እየ
ተፋሪኻ ነታ ምድሪ ኽሳዕ እትወርሳ በብቕሩብ ካብ ቅድሜኻ ኽሰጎም እየ
ነቶም ኣብታ ምድሪ ዚነብሩ ኣብ ኣእዳውኩም ክህበኩም እየ ካብ ቅድሜኻ ኸኣ ክትሰጎም ኢኻ እሞ ሽዑ ዶብካ ኻብ ባሕሪ ኤርትራ ኽሳዕ ባሕሪ ፍልስጥኤም ካብ በረኻ ድማ ክሳዕ እቲ ርባ ኽገብሮ እየ
ምሳታቶም ኰነ ምስ ኣማልኽቶም ኪዳን ኣይትእቶ
ንኣማልኽቶም እንተ ኣገልገልካ ኣዚ መፈንጠራ ኪዀነካ እዩ እሞ ንኣይ ንም ብዳል ም እንቲ ኸየስሕቱኻስ ኣብ ም ድርኻ ኣይንበሩ
ንሙሴ ኸኣ ንስኻን ኣሮንን ናዳብን ኣቢሁን ሰብዓ ኻብ ዓበይቲ እስራኤል ኴንኩም ናብ እግዚኣብሄር ደይቡ
ኣብ ርሑቕ ኴንኩም ድማ ስገዱ
ሙሴ ኸኣ በይኑ ናብ እግዚኣብሄር ይቕረብ ንሳቶም ግና ኣይቕረቡ እቶም ህዝቢ ኸኣ ምስኡ ኣይደይቡ በሎ
ሙሴ ድማ መጺኡ ነቶም ህዝቢ ዅሉ ዘረባ እግዚኣብሄር ኵሉ ሕጋጋትን ነገሮም
ኵሉ እቲ ህዝቢ ኸኣ ብሓደ ደሃይ እግዚኣብሄር እተዛረቦ ዅሉ ቓላት ንገብር ኢሎም መለሱ
ሙሴ ድማ ንዅሉ ቓል እግዚኣብሄር ጸሐፎ
ንጽባሒቱ ኸኣ ኣንጊሁ ተንሲኡ ኣብ እግሪ እቲ ኸረን መሰውኢ ነቶም ዓሰርተው ክልተ ነገድ እስራኤል ድማ ዓሰርተው ክልተ ሓወልቲ ሰርሔ
ካብ ደቂ እስራኤል ከኣ ኣጕባዝ ዚሐርር መስዋእቲ ኺስውኡ ካብ ዝራብዓት ድማ ንእግዚኣብሄር መስዋእቲ ምስጋና ኬቕርቡ ሰደደ
ሙሴ ድማ ፈረቓ እቲ ደም ወሲዱ ኣብ ጭሔሎታት ገበሮ ፈረቓ እቲ ደም ከኣ ናብ መሰውኢ ነጸጎ
ነቲ መጽሓፍ ኪዳን ወሲዱ ድማ ኣብ እዝኒ እቶም ህዝቢ ኣንበቦ
ንሳቶም ከኣ እግዚኣብሄር ዝበሎ ዅሉ ንገብር ንእዘዝ ድማ በሉ
ሙሴ ከኣ ነቲ ደም ወሲዱ ናብ ህዝቢ ነጻጎ እሞ እቲ ደም ኪዳን እግዚኣብሄር ብዅለን እዘን ቃላት እዚኤን ምሳኻትኩም ዝገበሮ እንሆ በለ
ሙሴን ኣሮንን ናዳብን ኣቢሁን ካብ ዓበይቲ እስራኤል ድማ ሰብዓ ዀይኖም ደየቡ
ንኣምላኽ እስራኤል ከኣ ረኣይዎ
እቲ ትሕቲ እግሩ ድማ ብብሩህ ሰፊሮስ ከም እተገብረ ምድሪ ቤት ምጽራዩ ኸኣ ከም ሰማይ ነበረ
ኢዱ ናብቶም ሕሩያት ደቂ እስራኤል ኣይዘርግሔን ንሳቶምሲ ንኣምላኽ ደኣ ረኣዩ በልዑን ሰተዩን ከኣ
እግዚኣብሄር ድማ ንሙሴ ናባይ ኣብዚ ኸረን ደይብ ኣብኡ ኸኣ ጽናሕ ጽላት እም ንን እቲ ኽትም ህሮም ኢለ ዝጸሐፍክዎ ሕግን ትእዛዝን ክህበካ እየ በሎ
ሙሴን እያሱ ግልያኡን ድማ ተንስኡ ሙሴ ኸኣ ናብ ከረን ኣምላኽ ደየበ
ነቶም ዓበይቲ ድማ ናባኻትኩም ክሳዕ እንምለስ ኣብዚ ጽንሑና
እንሆ ኸኣ ኣሮንን ሁርን ምሳኻትኩም ኣለዉ ገለ ነገር ዘለዎ ናባታቶም ይምጻእ በሎም
ሙሴ ድማ ናብ ከረን ደየበ ነቲ ኸረን ከኣ ደበና ኣጐልበቦ
ክብሪ እግዚኣብሄር ድማ ኣብ ከረን ሲና ተቐመጠ እቲ ደበና ኸኣ ሹድሽተ መዓልቲ ኣጐልበቦ
በታ ሳብዓይቲ መዓልቲ ድማ ንሙሴ ኻብ ማእከል እቲ ደበና ጸውዖ
ትርኢት ክብሪ እግዚኣብሄር ድማ ነዒንቲ ደቂ እስራኤል ከም ዚባላዕ ሓዊ ኰይኑ ኣብ ርእሲ እቲ ኸረን ተራእየ
ሙሴ ኸኣ ናብ ማእከል ደበና ኣተወ ናብቲ ኸረንውን ደየበ
ሙሴ ኣብቲ ኸረን ኣርብዓ መዓልቲን ኣርብዓ ለይትን ገበረ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል መባእ ኪህቡኒ ተዛረቦም እቲ መባኤይ ከኣ ካብ ነፍሲ ወከፍ ሰብ ብልቡ ኺህብ ዝፈተወ ውሰዱ
እቲ ኻባታቶም እትወስድዎ መባእ ድማ እዚ እዩ ወርቅን ብሩርን ኣስራዝን ሰማያውን ሕብሪ ደምን ጽሩይ ቀይሕን ጻዕዳ ፈትልን ጸጉሪ ጤልን ድማ እተቐርጸ ቘራብቲ ደዓውልን ቈራብቲ ተሃስን ዕንጨይቲ ሽጢምን ዘይቲ ንቐንዴል ቀመማት ንመቕብኢ ዚኸውን ዘይቲ ንጥዑም ዝጨናኡ ዕጣን ድማ ኣእማን ዕንቍን ንኤፎድን ንሳንቃ ኣፍ ልብን ዚዛነቕ ኣእማንን
ኣብ ማእከሎም ምእንቲ ኽነብር ድማ መቕደስ ይግበሩለይ
ከምቲ ዅሉ ኣነ ዘርእየካ ምስሊ እቲ ማሕደርን ምስሊ ዅሉ ኣቓሑኡን ከምኡ ግበርዎ
ታቦት ድማ ካብ ዕጨይቲ ሽጢም ይግበሩ ምንዋሑ ኽልተ እመትን ፈረቓን ምግፋሑ ኸኣ እመትን ፈረቓን ምብራኹውን እመትን ፈረቓን ይኹን
ብጽሩይ ወርቂ ኸኣ ለብጦ ውሽጡን ግዳሙን ለብጦ
ላዕላዩ ኸኣ ብዙርያኡ ኣኽሊል ወርቂ ግበረሉ
ኣርባዕተ ቐለቤት ወርቂ ኣፍሲስካ ድማ ኣብ ኣርባዕቲኡ እግሩ ግበር ክልተ ቐለቤት ብሓደ ሸነኹ ክልተ ቐለቤት ከኣ ብኻልኣይ ሸነኹ
ካብ ዕጨይቲ ሽጢም መሰላታት ግበር እሞ ብወርቂ ለብጦ
እቲ ታቦት ብእኡ ምእንቲ ኺጽወርሲ ነቲ መሰላታት ናብቲ ኣብ ጎቦታት ታቦት ዘሎ ቐላብቲ ኣእትዎ
እቲ መሰላታት ኣብቲ ቐላብቲ ታቦት ይቀመጥ እም በር ካብኡ ኣይውጻእ
ነቲ ኣነ ዝህበካ ም ስክር ኣብቲ ታቦት ከተንብሮ ኢኻ
መኽደን መተዓረቒ ድማ ካብ ጽሩይ ወርቂ ግበር ምንዋሑ ክልተ እመትን ፈረቃን ምግፋሑ ኸኣ እመትን ፈረቓን ይኹን
ክልተ ኪሩቤል ድማ ካብ ወርቂ ኽትገብር ኢኻ
ቀጥቂጥካ ትሰርሖም እሞ ኣብ መኽደን መተዓረቒ ኣብ ክልተ ወሰኑ ትገብሮም
ሓደ ኪሩቤል ኣብ ሓደ ወሰን ካልኣይ ኪሩቤል ከኣ ኣብቲ ኻልኣይ ወሰን ግበሮም
ነቶም ኪሩቤል ምስቲ መኽደን መተዓረቒ ሓደ ዀይኑ ብኽልተ ወሰኑ ግበርዎም
እቶም ኪሩቤል ከኣ ንሓድሕዶም ገጽ ንገጽ መሊሶም ኣኽናፎም ልዕል ኣቢሎም ይዘርግሑ ነቲ መኽደን መተዓረቒ ድማ በኽናፎም ይኸውልዎ
ገጽ እቶም ኪሩቤል ናብቲ መኽደን መተዓረቒ የብል
ነቲ መኽደን መተዓረቒ ኸኣ ኣብ ልዕሊ ታቦት ግበሮ
እቲ ኣነ ዝህበካ ምስክር ከኣ ኣብቲ ታቦት ኣንብሮ
ኣብኡ ድማ ንኣኻ ኽግለጸልካ እየ ካብቲ መኽደን መተዓረቒ ኻብ መንጎ እቶም ኣብ ልዕሊ ታቦት ምስክር ዘለው ኽልተ ኪሩቤል እቲ ንደቂ እስራኤል ኢለ ዝእዝዘካ ዅሉ ኽነግረካ እየ
ሰደቓ ድማ ካብ ዕጨይቲ ሽጢም ግበር ምንዋሑ ኽልተ እመት ምግፋሑ ኸኣ ሓደ እመት ም ብራኹውን እመትን ፈረቓን ይኹን
ብጽሩይ ወርቂ ለብጦ ብዙርያኡ ኸኣ ኣኽሊል ወርቂ ግበረሉ
ዙርያኡ ድማ ጋት ዝምግፋሑ ኽቡስ ግበረሉ ነቲ ኽቡስ ከኣ ኣብ ዙርያኡ ኣኽሊል ወርቂ ግበረሉ
ኣርባዕተ ቐለቤት ወርቂ ድማ ግበረሉ ነቲ ቐላብቲ ኸኣ ኣብቲ ኣርባዕተ እግሪ ዘለዎ ኣርባዕተ መኣዝኑ ግበሮ
እቲ ቐላብቲ ድማ ንምጽዋር እቲ ሰደቓ መሰላታት ኪኣትዎ ኣብ ጥቓ እቲ ኽቡስ ይኹን
እቲ ሰደቃ ብእኡ ኺጽወርሲ መሰላታት ካብ ዕጨይቲ ሽጢም ግበር እሞ ብወርቒ ለብጦ
ድማ ዚኽዕዉሉ ጻሕልታቱን ጭሔሎታቱን ኵስኵስትታቱን ጽዋኣቱን ግበር ካብ ጽሩይ ወርቂ ግበሮ
ኣብቲ ሰደቓ ድማ ወርትግ እንጌራ ምርኣይ ኣብ ቅድመይ ተንብር
ቀዋሚ ቐንዴል ድማ ካብ ጽሩይ ወርቂ ግበር
እቲ ቐዋሚ ቀንዴል ምስ እግሩን ዘንጉን ብምቕጥቃጥ ይገበር
ጽውኣቱን ከበብቱን ዕምባባታቱን ምስኡ ብሓደ ይኹን
ካብ ጎቦታቱ ሹድሽተ ጨንፈር ይውጻእ ካብቲ ቐዋሚ ቐንዴል ብሓደ ጎቦኡ ሰለስተ ጨንፈር ካብቲ ቐዋሚ ቐንዴል ብኻልኣይ ጎቦኡ ድማ ሰለስተ ጨንፈር ይውጻእ
ኣብ ሓደ ጨንፈር ዕምባባ ለውዚ ዚመስል ሰለስተ ጽዋእ መምስ ክበብን ዕምባባን ኣብቲ ካልኣይ ጨንፈር ድማ ከምኡ ዕምባባ ለውዚ ዚመስል ሰለስተ ጽዋእ መምስ ክበብን ዕንባባን
ነቲ ኻብቲ ቀዋሚ ቐንዴል ዚወጽእ ሹድሽተ ጨንፈር ከምኡ ይገበሮ
ኣብቲ ቐዋሚ ቐንዴል ከኣ ዕምባባ ለውዚ ዚመስል ኣርባዕተ ጽዋእ መምስ ክበብን ዕምባባን ይገበሮ
ኣብ ትሕቲ እቲ ካብኡ ዚወጽእ ክልተ ጨንፈር ክበብ ድማ ኣብ ትሕቲ እቲ ካብኡ ዚወጽእ ክልተ ጨንፈር ክበብ ድማ ኣብ ትሕቲ እቲ ኻብኡ ዚወጽእ ክልተ ጨንፈር ክበብ እሞ ነቲ ኻብ ቀዋሚ ቐንዴል ዚወጽእ ሹድሽተ ጨንፈር ከምኡ ይኹን
ከበብቱን ጨናፍሩን ምስኡ ብሓደ ይኹን ኵሉ ኻብ ጽሩይ ወርቂ ብምቕጥቃጥ ብሓደ እተሰርሔ ይኹን
ንእኡ ድማ ሾብዓተ ቕልዒ ቐንዴል ስርሓሉ
እቲ ቕልዒ ቐንዴል ከኣ ንቕድሚት ኣቢሉ ከም ዜብርህ ኣብ ልዕሊኡ ይነበር መሳቐይኡን መዋህለል ርስሓቱን ከኣ ካብ ጽሩይ ወርቂ ይኹን
ንሱ ምስ እዚ ዅሉ ኣቓሑ እዚ ብሓደ ታለንት ጽሩይ ወርቂ ይገበር
ከምቲ ኣብቲ ኸረን እተራእየካ ምስልታቱ ኽትገብሮ ኸኣ ጠምቶ
ብዓሰርተ ዓለባታት ማሕደር ግበር
ም ስ ናይ ብብልሓት ፈላጥ እተገብረ ኪሩቤል ጌርካ ካብ እተፋሕሰ ልሕጺ እንጣጢዕን ሰማያውን ሕብሪ ደምን ጽሩይ ቀይሕን ግበሮ
ምንዋሕ እቲ ሓደ ዓለባ ዕስራን ሾሞንተን እመት ወርዲ እቲ ሓደ ዓለባ ኸኣ ኣርባዕተ እመት ይኹን
ስፍሪ ዅሉ እቲ ዓለባታት ማዕረ ይኹን
እቲ ሓሙሽተ ዓለባታት ብሓደ ይጋጠም ከምኡ ኸኣ እቲ ሓሙሽተ ዓለባታት ብሓደ ይጋጠም
ኣብቲ ብሓደ እተጋጠመ ኣብ ጥርዚ እቲ ወሰናይ ዓለባ ብሰማያዊ ፈትሊ መኸንትቦታት ግበር
ኣብቲ ኻልኣይ እተጋጠመ ኣብ ጥርዚ እቲ ወሰናይ ዓለባ ኸኣ ከምኡ ግበር
ኣብቲ ሓደ ዓለባ ሓም ሳ መኸንትቦ ግበር
ኣብቲ ኻልኣይ እተጋጠመ ኸኣ ኣብ ጥርዚ እቲ ወሰናይ ዓለባ ሓም ሳ መኸንትቦ ግበር
እቲ መኸንትቦታት ንሓድሕዱ መጣምቲ ይኹን
ሓምሳ መቘለፊ ወርቂ ድማ ግበር
እቲ ማሕደር ሓደ ኪኸውንሲ ነቲ ዓለባታት በቲ ኣቝላፍ ንሓድሕዱ ኣጋጥሞ
ኣብ ልዕሊ እቲ ማሕደር ዚድረብ ድማ ካብ ጸጉሪ ጤል ዓለባታት ግበር
እቲ ዓለባታት ከኣ ዓሰርተው ሓደ ግበሮ
ምንዋሕ ሓደ ዓለባ ሰላሳ እመት ወርዱ ኸኣ ኣርባዕተ እመት ይኹን
እቲ ዓሰርተው ሓደ ዓለባ ስፍሩ ማዕረ ይኹን
ሓሙሽተ ኻብቲ ዓለባ ብሓደ ጌርካ ኣጋጥሞ
ከምኡ ከኣ እቲ ሹድሽተ ዓለባ ብሓደ ይኹን
እቲ ሳድሳይ ዓለባ ብሸነኽ ቅድሚት እቲ ድንኳን ደርቦ
ኣብቲ ሓደ እተጋጠመ ኣብ ጥርዚ እቲ ወሰናይ ዓለባ ሓምሳ መኸንትቦ ግበር
ኣብቲ ኻልኣይ እተጋጠመ ድማ ኣብ ጥርዚ እቲ ወሰናይ ዓለባ ሓም ሳ መኸንትቦ ግበር
ካብ ኣስራዚ ኸኣ ሓም ሳ መቘለፊ ግበር ነቲ ኣቝላፍ ናብቲ መኸንትቦታት ኣእትዎ እቲ መደረብታ ሓደ ኪኸውን ኣጋትሞ
ካብቲ ናይ መደረብታ ዓለባታት ድንኳን ዝተረፈ ሕልፊ ፈርቓ እቲ ዝሓለፈ ዓለባ ብድሕርቲ ማሕደር ይጀርበብ
እቲ ኻብ ምንዋሕ ናይቲ መደረብታ ዓለባታት ድንኳን ዝሓለፈ ምእንቲ ኪኸድኖ ብኽልተ ሸነኹ እመት በዚ እመት በቲ ነቲ ማሕደር በዝን በትን ይጀርበብ
ነቲ መደረብታ ኸኣ ካብ እተቐርጸ ቘራብቲ ደዓውል መኽደን ግበረሉ
ኣብ ልዕሊኡ ድማ ካብ ቈርበት ታሃስ መኽደን ግበር
ነቲ ማሕደር ድማ ደው ዚብል ኣልዋሕ ካብ ዕጨይቲ ሽጢም ግበረሉ
ምንዋሕ ሓደ ሉሕ ዓሰርተ እመት ምግፋሕ ሓደ ሉሕ ከኣ እመትን ፈረቓን ይኹን
ነንሓደ ሉሕ ከክልተ ንሓድሕዱ እተጋጠመ ሸኻል ይገበሮ
ንዅሉ ኣልዋሕ እቲ ማሕደር ከምኡ ግበሮ
ነቲ ማሕደር ከኣ ኣልዋሕ ግበርሉ ዕስራ ሉሕ ብሸነኽ ደቡብ ግበር
ኣብ ትሕቲ እቲ ዕስራ ሉሕ ድማ ካብ ብሩር ኣርብዓ እግሪ ግበር ኣብ ትሕቲ ሓደ ሉሕ ነቲ ኽልተ ሸኻል ክልተ እግሪ ኣብ ትሕቲ እቲ ኻልእ ሉሕ ከኣ ነቲ ኽልተ ሸኻል ክልተ እግሪ ግበረሉ
በቲ ኻልኣይ ወገን ነቲ ማሕደር ብሸነኽ ሰሜን ድማ ዕስራ ሉሕ እቲ ኣርብዓ ናይ ብሩር እግሩ ኸኣ ኣብ ትሕቲ ሓደ ሉሕ ክልተ እግሪ ኣብ ትሕቲ እቲ ኻልእ ሉሕ ድማ ክልተ እግሪ ግበር
ብድሕሪ እቲ ማሕደር ብሸነኽ ምዕራቡ ሹድሽተ ሉሕ ግበር
ነቲ ማሕደር ብሸነኽ ድሕሪኡ ድማ ንመኣዝኑ ኽልተ ሉሕ ግበረሉ
እዚ ኻብ ታሕቲ ጀሚሩ ድርብ ይኹን ክሳዕ ላዕሊ ክሳዕ እቲ ቐዳማይ ቀለቤት ብም ሉኡ ኸም ኡ ይኹን
ክልቲኡ ኸም ኡ ይኹን
ኣብ ክልቲኡ መኣዝን ይኹን
እቲ ኣልዋሕ ሸሞንተ እቲ ናይ ብሩር ኣእጋሩ ኸኣ ዓሰርተው ሽዱሽተ እግሪ ኣብ ትሕቲ ሓደ ሉሕ ክልተ እግሪ ኣብ ትሕቲ እቲ ኻልእ ሉሕ ድማ ክልተ እግሪ ይኹን
ጋድማት ከኣ ካብ ዕጨይቲ ሽጢም ግበር ብሓደ ሸነኽ እቲ ማሕደር ንዘሎ ኣልዋሕ ሓሙሽተ ብኻልኣይ ሸነኽ ኣቲ ማሕደር ንዘሎ ኣልዋሕ ድማ ሓሙሽተ ጋድም ብድሕሪ እቲ ማሕደር ብሸነኽ ምዕራብ ንዘሎ ኣልዋሕ ከኣ ሓሙሽተ ጋድም ግበር
እቲ ኣብ ማእከል እቲ ኣልዋሕ ዘሎ ማእከላይ ጋድም ካብቲ ሓደ ወሰን ክሳዕ እቲ ኻልኣይ ወሰን ይሕለፍ
ነቲ ኣልዋሕ ድማ ብወርቂ ለብጦ እቲ ጋድማት ዚኣተዎ ቐላብቱ ኸኣ ካብ ወርቂ ግበሮ
ነቲ ጋድማትውን ብወርቂ ለብጦ
ነቲ ማሕደር ከምቲ ኣብቲ ኸረን ዝረኤኻዮ ኣሰራርሓኡ ጌርካ ኽትተኽሎ ኢኻ
ድማ ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ጌርካ መጋረጃ ግበር ምስ ብብልሓት ኣተገብረ ኪሩቤል ይገበር
ብወርቂ ኣብ እተለበጠ መሰቓቐሊ ወርቂ ዘለዎ በርባዕተ እግሪ ብሩር ደው ዝበለ ኣርባዕተ ዓንዲ ሽጢም ጌርካ ስቐሎ
ነቲ መጋረጃ ኸኣ ኣብ ትሕቲ እቲ ኣቝላፍ ስቐሎ ነቲ ታቦት ምስክር ድማ ናብ ውሽጢ እቲ መጋረጃ ኣእትዎ
እቲ መጋረጃ ኸኣ ኣብ መንጎ ቅድስትን ቅድስተ ቅዱሳንን ይፍለየልኩም
ነቲ መኽደን መተዓረቒ ድማ ኣብቲ ቅድስተ ቅዱሳን ኣብ ልዕልሊ ታቦት ምስክር ግበሮ ነቲ ሰደቓ ከኣ ኣብ ወጻኢ መጋረጃ ኣንብሮ ነቲ ቐዋሚ ቐንዴል ድማ ኣብ መንጽር ሰደቓ ነቲ ማሕደር ብሸነኽ ደቡቡ ነቲ ሰደቓ ኸኣ ብሸነኽ ሰሜኑ ግበሮ
ነቲ ኣፍ ድንኳን ድማ ብሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ብምጥላፍ እትዐየ መጋረጃ ግበር
ነቲ መጋረጃ ኸኣ ሓሙሽተ ዓንዲ ሽጢም ግበረሉ ብወርቂ ድማ ለብጦ መሰቓቐሊኡ ኸኣ ካብ ወርቂ ይኹን
ካብ ኣስራዚ ድማ ሓሙሽተ እግሪ ብፍሲ ግበረሉ
መሰውኢ ድማ ካብ ዕጨይቲ ሽጢም ሓሙሽተ እመት ዝምንዋሑ ሓሙሽተ እመት ዝምግፋሑ ግበር
እቲ መሰውኢ ኣርባዕቲኡ መኣዝኑ ማዕረ ምብራኹ ድማ ሰለስተ እመት ይኹን
ኣቕርንቱ ከኣ ኣብ ኣርባዕተ መኣዝኑ ግበረሉ እቲ ኣቕርንቱ ምስኡ ብሓደ እተገብረ ይኹን በስራዚ ኸኣ ለብጦ
ንሓመዅስቱ ዚኸውን ቍራዕን መጽሓርያኡን ጭሔሎኡን መውግእ ስጋኡን ምድጃኡን ግበር እዚ ዅሉ ኣቓሑኡ ኻብ ኣስራዚ ግበሮ
ካብ ኣስራዚ ኸም መንፊት ዝበለ መጋረዲ ግበረሉ ነቲ መንፊት ከኣ ኣብ ኣርባዕተ መኣዝኑ ኣርባዕተ ቐለቤት ኣስራዚ ግበረሉ
ንእኡ ድማ ኣብ ትሕቲ ኣርከን መሰውኢ ግበሮ እቲ መንፊት ካብ ታሕቲ ኽሳዕ ፈረቓ መሰውኢ ይብጻሕ
ነቲ መሰውኢ ድማ መሰላታት ግበረሉ ካብ ዕጨይቲ ሽጢም መሰላታት ጌርካ በስራዚ ለብጦ
እቲ መሰውኢ ምስ ዚጽወር እቲ መሰላታት ከኣ ብኽልተ ሸነኹ ኪኸውን ናብቲ ቐላብቲ ይእቶ
ጓንጓ ጌርካ ኻብ ሉሕ ግበሮ
ከምቲ ኣብ ከረን እተራእየካ ከምኡ ይግበርዎ
ነቲ ማሕደር ኣጸድ ግበረሉ ነቲ ኣጸድ ብሸነኽ ደቡቡ ነቲ ሓደ ወገኑ ብእተፋሕሰ ልሕጺ እንጣጢዕ ሚእቲ እመት ዝምንዋሑ መጋረጃታት ግበር
ኣዕኑድ ድማ ዕስራ ኣእጋሩውን ካብ ኣስራዚ ዕስራ ናይቲ ኣዕኑድ መሰቓቐልን ኣዛንጉን ከኣ ካብ ብሩር ይኹን
ከም ኡ ድማ በቲ ነዊሕ ሸነኽ ሰሜን ሚእቲ እመት ዝም ንዋሑ መጋረጃታት ኣዕኑድ ኸኣ ዕስራ ኣእጋሩውን ካብ ኣስራዚ ዕስራ ናይቲ ኣዕኑድ መሰቓቐልን ኣዛንጉን ከኣ ካብ ብሩር ይኹን
ብወርዱ ነቲ ኣጸድ ብሸነኽ ም ዕራብ ድማ ሓም ሳ እመት ዝም ንዋሑ መጋረጃታት ኣዕኑድ ከኣ ዓሰርተ ኣኣጋሩውን ዓሰርተ ይኹን
ምግፋሕ እቲ ኣጸድ ብቕድሚት ብሸነኽ ምብራቕ ድማ ሓምሳ እመት ይኹን ናይቲ ሐደ ሸነኽ መጋረጃታት ዓሰርተው ሓሙሽተ እመት ኣዕኑድ ሰለስተ ኣኣጋሩ ኸኣ ሰለስተ ይኹን
በቲ ኻልኣይ ሸነኽ ድማ ዓሰርተው ሓሙሽተ እመት ዝምንዋሑ መጋረጃታት ኣዕኑድ ሰለስተ ኣእጋሩ ከኣ ሰለስተ ይኹን
ንኣፍ እቲ ኣጸድ ድማ ካብ ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ብምጥላፍ እተዐየ ዕስራ እመት መጋረጃ ኣዕኑድ ኣርባዕተ ኣእጋሩ ኸኣ ኣርባዕተ ይኹን
ነቲ ኣብ ዙርያ ኣጸድ ዘሎ ዅሉ ኣዕኑድ ኣዛንግ ብሩርን መሰቓቐሊ ብሩርን ይገበሮ ኣእጋሩ ኸኣ ካብ ኣስራዚ ይኹን
ምንዋሕ እቲ ኣጸድ ሚእቲ እመት ምግፋሑ ኸኣ ብኽልቲኡ ሸነኽ ሓምሳ እመት ቍመቱ ድማ ሓሙሽተ እመት ይኹን ካብ እተፋሕሰ ልሕጺ እንጣጢዕ ኣኣጋሩ ኸኣ ካብ ኣስራዚ ይኹን
ኵሉ ኣቓሑ እቲ ማሕደርን ንመተዓየዪኡ ዚኸውን ኵሉን ኵሉ ሸኻውልቲ ኣጸድን ካብ ኣስራዚ ይኹን
ንስኻ ድማ እቲ መብራህትታት ወርትግ ምእንቲ ኺበርህሲ ካብ እተጐድኤ ኣውልዕ ንመብራህቲ ዚኸውን ጽሩይ ዘይቲ ኼምጽኡልካ ንደቂ እስራኤል ኣዝዞም
ኣብቲ ድንኳን ምርኻብ ብወጻኢ እቲ ኣብ ቅድሚ ምስክር ዘሎ መጋረጃ ኣሮንን ደቁን ካብ ምሸት ክሳዕ ብጊሓት ኣብ ቅድሚ እግዚኣብሄር የዳልውዎ
ኣብ ደቂ እስራኤል ከኣ ንውሉድ ወለዶኦም ሕጊ ዘለኣለም ይኹን
ንስኻ ከኣ ንሓውካ ኣሮን ደቁ ድማ ም ስኡ ኣሮን ደቂ ኣሮን ከኣ ናዳብን ኣቢሁን ኣልኣዛርን ኢታማርን ካህናት ኪኰኑኒ ካብ ማእከል ደቂ እስራኤል ናባኻ ኣቕርቦም
ንኣሮን ሓውካ ድማ ንኽብርን ንጌጽን ዚኸውን ቅዱሳት ኣልባስ ግበረሉ
ንስኻ ድማ ነቶም መንፈስ ጥበብ ዝመላእክዎም ብልቦም ፈላጣት ዝዀኑ ዅሎም ንኣሮን ካህነይ ንምዃን ኪቕደስ ኣልባስ ኪገብሩሉ ንገሮም
እቲ ዚገብርዎ ኣልባስ ከኣ እዚ ኣዩ ሳንቃ ኣፍ ልብን ኤፎድን ቀሚሽ ላዕልን ዓንጥዓንጦራይ ቀሚሽ ታሕትን መጠምጠምያን ቅናትን እሞ ካህነይ ኪኸውንሲ ንሳቶም ወርቅን ሰማያውን ሕብሪ ደምን ጽሩይ ቀይሕን ልሕጺ እንጣጢዕን ወሲዶም ንሓውካ ኣሮንን ንደቁን ቅዱስ ኣልባስ ይግበሩሎም
ነቲ ኤፎድ ካብ ወርቅን ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ገይሮም ብብልሓት ይግበርዎ
ንምግጣሙ ብኽልተ ወሰኑ ኽልተ እተጋጠመ ኽፍሊ መንኩብ ይሀልዎ
እቲ ኣብ ልዕሊኡ ዚኸውን ብብልሓት እተገበረ ዚዕጠቑሉ ቕናት ከኣ ምስኡ ብሓደ እተጋጠመ ሓደ ዓይነት ዝስራሑ ካብ ወርቅን ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ይኹን
ክልተ እምኒ ኦኒክስ ውሰድ እሞ ስም ደቂ እስራኤል ቅረጸሉ
ሽድሽተ ኻብ ስሞም ኣብቲ ሓደ እምኒ እቶም ዝተረፉ ሹድሽተ ስም ድማ ከከም ምላዶም ጌርካ ኣብቲ ኻልኣይ እምኒ ቕረጽ
ቀራጽ እምኒ ማሕተም ከም ዚቐርጽ ከምኡ ኣብ ክልቲኡ እምኒ ስም ደቂ እስራኤል ቅረጽ
ዚሕዞ ኸኣ ትትዖ ወርቂ ኣዙረሉ
ነቲ ኽልተ ኣእማን ድማ ንደቂ እስራኤል ኣእማን መዘከርታ ኪኸውን ኣብቲ መናኹብ ኤፎድ ግበሮ
ኣሮን ከኣ ኣብ ክልቲኡ መንኵቡ ስሞም ኣብ ቅድሚ እግዚኣብሄር ንመዘከርታ ይጹሮ
ትትዖ ወርቂ ድማ ግበር
ካብ ጽሩይ ወርቂ ኸኣ ከም ገመድ ብምጥዋይ እተገብረ ኽልተ ሰንሰለት ግበር ነቲ እተጠውየ ሰንሰለት ምስቲ ትትዖ ግበሮ
ብብልሓት እተገበረ ናይ ፍርዲ ሳንቃ ኣፍ ልቢ ኸኣ ግበር
ከም ስራሕ ኤፎድ ካብ ወርቅን ካብ ሰማያውን ሕብሪ ደም ን ጽሩይ ቀይሕን እተፋሕሰ ልሕጺ እንጣጢዕ ግበሮ
ኣርባዕተ መኣዝኑ ማዕረ ድርብ ድማ ይኹን
ምንዋሑ ስድሪ ወርዱ ኸኣ ስድሪ ይኹን
ዚዛነቕ ኣእማን ኣርባዕተ መስርዕ ኣእማን ኣጥብቐሉ
ኣብ ቀዳማይ መስርዕ ሳርድዮን ቶጳዝዮን ስመራግዶስ ኣብ ካልኣይ መስርዕ ከኣ ሰመንጉኒ ሰፊሮስ ኣልማዝ
ኣብ ሳልሳይ መስርዕ ድማ ህያክንቶስ ኣካት ኣሜቲስጦስ
ኣብ ራብዓይ መስርዕ ከኣ ክሪሶሊትን ኦኒክስን ያስጲስን
ብትትዖ ወርቂ ተከቢቡ ይጥበቕ
እቲ ኣእማን ድማ ከምቲ ስም ደቂ እስራኤል ዓሰርተው ክልተ ከም ቲ ስሞም ይኹን
ነቶም ዓሰርተው ክልተ ነገድ ነፍሲ ወከፍ በብስሙ ኸም ቅርጺ ማሕተም ይኹን
ኣብ ሳንቃ ኣፍ ልቢ ድማ ካብ ጽሩይ ወርቂ ኸም ገመድ ብምጥዋይ እተገበረ ሰንሰለታት ግበሮ
ድማ ኣብ ሳንቃ ኣፍ ልቢ ኽልተ ቐለቤት ወርቂ ግበር እቲ ኽልተ ቐለቤት ከኣ ኣብ ክልተ መኣዝን ሳንቃ ኣፍ ልቢ ግበሮ
ንኽልቲኡ እተጠውየ ሰንሰለት ወርቂ ኸኣ ኣብቲ ኣብ መኣዝን ሳንቃ ኣፍ ልቢ ዘሎ ኽልተ ቐለቤት ግበሮ
ንኽልቱኡ ኻልእ ኣምፊ እተጠውየ ሰንሰለት ከኣ ምስ ክልቲኡ ትትዖ ኣተሓሒዝካ ኣብቲ መንኩብ ኤፎድ ብሸነኽ ቅድሚት ግበሮ
ክልተ ቐለቤት ድማ ካብ ወርቂ ግበር እሞ ኣብቲ ኽልተ ወሰን ሳንቃ ኣፍ ልቢ ናብ ሸንኽ ኤፎድ ዘሎ ውሽጣዊ ጥርዚ ግበር
ክልተ ቐለቤት ወርቂ ድማ ስራሕ እሞ ኣብ ክልቲኡ መንኩብ ኤፎድ ታሕቲ ብሸነኽ ቅድሚት ኣብ ጥቓ እቲ ዚጋጠመሉ ኣብ ልዕሊ እቲ ብብልሓት እተገበረ ቕናት ኤፎድ ግበሮ
እቲ ሳንቃ ኣፍ ልቢ ኻብ ኤፎድ ከይፍለ ኣብ ልዕሊ እቲ ብብልሓት እተገብረ ቕናት ኤፎድ ኪኸውን ነቲ ቐላብቲ ሳንቃ ኣፍ ልቢ ምስቲ ቐላብቲ ኤፎድ ብሰማያዊ ፍሕሶ ይተኣሰር
ኣሮን ናብ መቕደስ ምስ ዚኣቱ ነቲ ስም ደቂ እስራኤል ኣብቲ ናይ ፍርዲ ሳንቃ ኣፍ ልቢ ገይሩ ወርትግ ኣብ ቅድሚ እግዚብሄር ንመዘከርታ ኪኸውን ኣብ ልዕሊ ልቡ ይጹሮ
ንኡሪምን ቱሚምን ድማ ኣብ ናይ ፍርዲ ሳንቃ ኣፍ ልቢ ግበሮ
ናብ ቅድሚ እግዚኣብሄር ምስ ዚኣቱ ኣብ ልዕሊ ልቢ ኣሮን ይኹን ኣሮን ከኣ ንፍርዲ ደቂ እስራኤል ወትግ ኣብ ቅድሚ እግዚኣብሄር ኣብ ልዕሊ ልቡ ይጹሮ
ናይ ኤፎድ ቀምሽ ላዕሊ ኵለንትናኡ ኻብ ሰማያዊ ግበሮ
ኣብ ማእከሉ ድማ ንርእሲ ዜሕልፍ ኣፍ ይሀልዎ
እቲ ኣፍ ምእንቲ ኸይቅደድ ኣብ ዙርያኡ ኸምቲ ድርዒ እተኣልመ መኽፈፊ ይሀልዎ
ኣብ ዙርያ ታሕታይ ዘፈሩ ኸኣ ካብ ሰማያውን ሕብሪ ደምን ጽሩይ ቀይሕን ሮማን ግበረሉ
ኣብ መንጎኤን ድማ ኣብ ዙርያኡ ቃጽል ወርቂ ግበረሉ
እሞ ኣብ ዘፈር እቲ ቐምሽ ኣብ ዙርያኡ ቃጽል ወርቅን ሮማንን ቃጽል ወርቅን ሮማንን ይኹን
ኣሮን ኣብ መቕደስ ናብ ቅድሚ እግዚኣብሄር ኪኣቱ ኸሎን ኪወጽእ ከሎን ም እንቲ ኸይመውት ኪስማዕሲ ኬገልግል ከሎ ይከደኖ
ካብ ጽሩይ ወርቂ ድማ ብሊቃ ግበር ኣብኡ ኸኣ ከም ቅርጺ ማሕተም ጌርካ ንእግዚኣብሄር እተቐደሰ ዚብል ቅረጽሉ
ብሰማያዊ ፍሕሶ ጌርካ ኣብ መጠምጠምያ ኣጥብቆ
ኣብቲ መጠምጠምያ ኸኣ ብሸነኽ ቅድሚት ይኹን
ኣብ ግምባር ኣሮን ይኹን ኣሮን ድማ እቲ ደቂ እስራኤል ዜቕርብዎ ዅሉ ቅዱስ ህያብ ናይቲ ቅዱስ ህያቦም በደል ይጹር
ኣብ ቅድሚ እግዚኣብሄር ሞገስ ኪዀነሎምሲ ወርትግ ኣብ ግምባሩ ይኹን
ዓንጥዓንጦራይ ቀምሽ ታሕቲ ኸኣ ካብ ልሕጺ እንጣጢዕ እለም
መጠምጠምያ ድማ ካብ ልሕጺ እንጣጢዕ ግበር
እተጠልፈ ቕናትውን ግበር
ንደቂ ኣሮን ድማ ቀመውሽ ግበረሎም ቅናውቲውን ግብረሎም
ንኽብርን ንጌጽን ከኣ መጠምጠምያታት ግበረሎም
እዚ ንኣሮን ሓውካን ንደቁ ኸኣ ምስኡን ክደኖም ቅብኣዮም ድማ ኣእዳዎምውን ምልኣሎም ካህናት ኪዀኑኒ ኸኣ ቀድሶም
ንሕፍረቶም ዚኸድን ስረ ድማ ካብ ልሕጺ እንጣጢዕ ግበረሎም ካብ ሕቝኦም ክሳዕ ብርኮም ዚበጽሕ ይኹን
ኣሮንን ደቁን ከይብድሉ እሞ ከይሞቱ ናብ ድንኳን ምርኻብ ኪኣትዉ ኸለዉ ወይ ኣብ መቕደስ ኬገልግሉ ናብ መሰውኢ ኪቐርቡ ኸለዉ ይዕጠቕዎ
እዚ ንእኡ ብድሕሪኡ ኸኣ ንዘርኡ ሕጊ ዘለኣለም ይኹን
ካህናተይ ኪዀኑኒ ኽትቅድሶም ከሎኻ እትገብረሎም ነገር እዚ እዩ ሓደ ዝራብዕን ጐደሎ ዜብሎም ክልተ ድዑልን ውሰድ ዘይበዅዔ እንጌራን ብዘይቲ እተቘምጥዔ ቕጫታትን ዘይቲ እተለኽየ ረቂቕ ቅጫታትን ድማ ውሰድ ካብ ድኹም ሓርጭ ስርናይ ግበሮ
ኣብ ሓደ መሶብ ኣንብሮ በቲ መሶብ ጌርካ ምስቲ ዝራብዕን ምስቶም ክልተ ድዑልን ጌርካ ኣቕርቦ
ንኣሮንን ንደቁን ናብ ኣፍ ድንኳን ምርኻብ ኣቕርቦም ብማይ ድማ ሕጸቦም
ነቲ ኣልባሳት ወሲድካ ድማ ንኣሮን ቀምሽ ታሕትን ናይ ኤፎድ ቀምሽ ላዕልን ኤፎድ ሳንቃ ኣፍ ልብን ክደኖ
በቲ ብብልሓት እተገበረ ቅናት ኤፎድ ጌርካ ኸኣ ኣዕጥቆ
ኣብ ርእሱ ድማ መጠምተምያ ግበረሉ ነቲ ቅዱስ ኣኽሊል ከኣ ኣብ ልዕሊ እቲ መጠምጠምያ ግበሮ
ዚቕባእ ዘይቲ ወሲድካ ድማ ናብ ርእሱ ዅዒኻ ቅብኣዮ
ንደቁ ኸኣ ኣቕርቦም እሞ ቀመውሽ ታሕቲ ኽደኖም
ንኣሮንን ንደቁን ድማ ብቕናት ኣዕጥቆም መጠምጠምያውን ግበረሎም
እቲ ኽህነት ከኣ ንኣታቶም ናይ ዘለኣለም ሕጊ ይኹን
ንኣሮንን ንደቁን ከኣ ትቕድሶም
ነቲ ዝራብዕ ድማ ናብ ቅድሚ ድንኳን ምርኻብ ኣቕርቦ ኣሮንን ደቁን ከኣ ኣእዳዎም ኣብ ርእሲ እቲ ዝራብዕ የንብሩ
ነቲ ዝራብዕ ከኣ ኣብ ኣፍ ድንኳን ምርኻብ ኣብ ቅድሚ እግዚኣብሄር ሕረዶ
ካብ ደም እቲ ዝራብዕ ወሲድካ ድማ በጻብዕካ ነቲ ኣቕርንቲ መሰውኢ ልኸዮ ንኵሉ እቲ ደም ከኣ ኣብ እግሪ እቲ መሰውኢ ኽዐዎ
ነቲ ናውቲ ኸብዲ ዜጐልብብ ቋንጡጥን ኣብ ልዕሊ ኸብዲ ዘሎ ስብሕን ንኽልቲኡ ዅሊትን ኣብ ልዕሉኡ ዘሎ ስብሕን ንዅሉ ወሲድካ ኣብ መሰውኢ ኣሕርሮ
ናይቲ ዝራብዕ ስጋን ቈርበትን ፈርስን ግና መስዋእቲ ሓጢያት እዩ እሞ ኣብ ወጻኢ ሰፈር ብሓዊ ኣንድዶ
ነቲ ሓደ ድዑል ወሲድካ ድማ ኣሮንን ደቁን ኣእዳዎም ኣብ ርእሲ እቲ ድዑል የንብሩ
ነቲ ድዑል ከኣ ሕረዶ ነቲ ደሙውን ኣብ ልዕሊ መሰውኢ ኣብ ዙርያኡ ንጸጎ
ነቲ ድዑል ድማ በብብልዕቱ ቘራርጾ ነቲ ናውቲ ኸብድን ኣእጋሩን ከኣ ሓጺብካ ኣብ ልዕሊ እቲ እተቘራረጸ ስጋኡን ርእሱን ኣንብሮ
ነቲ ድዑል ድማ ብዘሎ ኣብ መሰውኢ ኣሕርሮ
ንሱ ንእግዚኣብሄር ዚሓርር መስዋእቲ እዩ ንሱ ንእግዚኣብሄር ጥዑም ጨና መስዋእቲ ሓዊ እዩ
ነቲ ኻልኣይ ድዑል ወሲድካ ድማ ኣሮንን ደቁን ኣእዳዎም ኣብ ርእሲ እቲ ድዑል የንብሩ
ነቲ ድዑል ከኣ ሕረዶ ካብ ደሙ ወስዲካ ድማ ኣብ ወሰን የማነይቲ እዝኒ ኣሮንን ኣብ ወሰን የማኖት ኣእዛን ደቁን ኣብ የማኖት ዓበይቶ ኣእዳዎምን የማኖት ዓበይቶ ኣእጋሮምን ልኸ
ነቲ ደም ከኣ ኣብ ልዕሊ እቲ መሰውኢ ኣብ ዙርያኡ ንጸጎ
ካብቲ ኣብ መሰውኢ ዘሎ ደምን ካብቲ ዘይቲ መቕብእን ወሲድካ ድማ ኣብ ኣሮንን ኣብ ኣልባሱን ኣብ ደቁን ኣብ ኣልባስ ደቁን ከኣ ምስኡ ንጸጎ
እሞ ንሱን ኣልባሱን ምስኡ ኸኣ ደቁን ኣልባስ ደቁን ይቕደሱ
ድዑል ምቕዳስ እዩ እሞ ናይቲ ድዑል ስብሒ ኰልኰልን እቲ ንናውቲ ኸብዲ ዚጕልብብ ቋንጡጥን ስብሒ ኸብድን ክልቲኡ ኵሊትን እቲ ኣብ ልዕሊኡ ዘሎ ስብሕን የማናይ እግርን ውሰድ
ካብቲ ኣብ ቅድሚ እግዚኣብሄር ዘሎ ዘይበዅዔ እንጌራ ዘለዎ መሶብ ከኣ ሓደ ሕብስትን ሓደ ቕጫ እንጌራ ዘይትን ሓደ ረቂቕ ቅጫን ውሰድ
እዚ ዅሉ ድማ ኣብ ኣእዳው ኣሮንን ኣብ ኣእዳው ደቁን ኣንብሮ እሞ ከም ዚውዝወዝ መስዋእቲ ኣብ ቅድሚ እግዚኣብሄር ወዝውዞ
ካብ ኣእዳዎም ወሲድካ ኣብ ቅድሚ እግዚኣብሄር ንጥዑም ጨና ኣብ መሰውኢ ኣብ ልዕሊ እቲ ዚሓርር መስዋእቲ ኣሕርሮ
እዚ ንእግዚኣብሄር መስዋእቲ ሓዊ እዩ
ሓኸለ እቲ ድዑል ምቕዳስ ኣሮን ውሰድ እሞ ከም ዚውዝወዝ መስዋእቲ ኣብ ቅድሚ እግዚኣብሄር ወዝውዞ
ንሱ ኸኣ ግዴኻ ይኹን
እቲ ንኣሮንን ንደቁን ዚግባእ ነቲ ሓኸለ ዚውዝወዝ መስዋእቲ ነቲ ዚለዐል መስዋእቲ እግርን ናይቲ ድዑል ምቕዳስ ዚውዝወዝን ዚለዐልን ቀድስ
እዚ ዚለዐል መስዋእቲ እዩ እሞ ካብ ደቂ እስራኤል ንኣሮንን ንደቁን ሕጊ ዘለኣለም ይኹን
እዚ ኻብቲ ደቂ እስራኤል ካብ ናይ ም ስጋና መስዋእቶም ዚለዐል መስዋእቲ ንእግዚኣብሄር ዚለዐል መስዋእቶም ይኹን
እቲ ቅዱስ ኣልባስ ኣሮን ከኣ ንሳቶም ብእኡ ኪቕብኡ ብእኡ ድማ ኪቕደሱ ብድሕሪኡ ንደቁ ይኹን
ካብ ደቁ እቲ ኣብ ስፍራኡ ኻህን ዚኸውን እቲ ኣብ ድንኳን ምርኻብ ኬግልግል ናብ መቕደስ ዚኣቱ ሾብዓተ መዓልቲ ይልበሶ
ነቲ ድዑል ምቕዳስ ወሲድካ ድማ ስጋኡ ኣብ ቅዱስ ቦታ ኣብስሎ
ኣሮንን ደቁን ድማ ንስጋ እቲ ድዑልን ነቲ ኣብ መሶብ ዘሎ እንጌራን ኣብ ኣፍ ድንኳን ም ርኻብ ኰይኖም ይብልዕዎ
እዚ ብእኡ ም ም ላእ ኢዶም ን ም ቕዳሶም ን ንመተዓረቒ እተገበረ ይብልዕዎ
ንሱ ቅዱስ እዩ እሞ ካብኡ ጓና ኣይብላዕ
ካብቲ ስጋ ምቕዳስ ወይ ካብቲ እንጌራ ገለ ኽሳዕ ንጽብሒቱ እንተ ተረፈ ነቲ ተረፍ ብሓዊ ኣንድዶ ቅዱስ እዩ እሞ ኣይበላዕ
ንኣሮንን ንደቁን ከምቲ ዝኣዘዝኩኻ እዚ ዅሉ ግበረሎም
ሾብዓተ መዓልቲ ትቕድሶም
ኣብ ጸጽባሕ ከኣ ንመተዓረቒ ዚኸውን ንመስዋእቲ ሓጢያት ሓደ ዝራብዕ ኣቕርብ
ነቲ መሰውኢ ኸኣ በቲ እትዕረቐሉ ኣጽርዮ ክትቅድሶውን ልኸዮ
ነቲ መሰውኢ ሾብዓተ መዓልቲ ኣተዐርቆን ቀድሶን
እቲ መሰውኢ ቅዱስ ቅዱሳን ይኸውን ነቲ መስውኢ ዝተንከዮ ዅሉ ኪቕደስ እዩ
እቲ ኣብ መስውኢ እተቕርቦ ኸኣ እዚ እዩ ወርትግ ኣብ ጸጽባሕ ክልተ ገንሸል ዓመት
እቲ ሐደ ገንሸል ብጊሓት ኣቕርቦ እቲ ኻልኣይ ገንሸል ከኣ ምሸት ኣቕርቦ
ምስቲ ሓደ ገንሸል ብራብዓይ ክፍሊ ሂን ጕዱእ ዘይቲ ኣውልዕ እተለውሰ ዓስራይ ክፍሊ ኤፋ ድኹም ሓርጭ ንመስዋእቲ መስተውን ራብዓይ ክፍሊ ሂን ወይኒ ኣቕርብ
ነቲ ኻልኣይ ገንሸል ድማ ከምቲ ናይ ብጊሓት መስዋእቲ ብልዕን ከምቲ መስዋእቲ መስተን ምስኡ ጌርካ ኣጋ ምሸት ኣቕርቦ
ንጥዑም ጨና መስዋእቲ ሓዊ ንእግዚኣብሄር እዩ
እዚ ኣብቲ ኣነ ኽዛረበካ ምሳኹም ዝራኸበሉ ኣብ ደገ ድንኳን ምርኻብ ኣብ ቅድሚ እግዚኣብሄር ኣብ ውሉድ ወለዶኹም ንወርትግ ዚሐርር መስዋእቲ እዩ
ኣብኡ ምስ ደቂ እስራኤል ክራኸብ እየ እቲ ድንኳን ድማ ብኽብረይ ኪቕደስ እዩ
ነቲ ድንኳን ም ርኻብን ንመሰውእን ክቕድሶ እየ
ንኣሮንን ንደቁን ከኣ ካህናት ኪዀኑኒ ክቕድሶም እየ
ኣነ ኣብ ማእከል ደቂ እስራኤል ክነብር ኣም ላኾም ድማ ክኸውን እየ
ኣብ ማእከሎም ክነብር ኢለ ኻብ ምድሪ ግብጺ ኸም ዘውጻእክዎም ኣነውን እግዚኣብሄር ኣምላኾም ከም ዝዀንኩ ኺፈልጡ እዮም
ኣነ እግዚኣብሄር ኣምላኾም እየ
ዕጣን እትዓጥነሉ መሰውኢ ኸኣ ግበር ካብ ዕጨይቲ ሽጢም ግበሮ
ም ንዋሑ ሓደ እመት ምግፋሑ ኸኣ ሓደ እመት ኣርባዕተ መኣዝኑ ማዕረ ምብራኹ ድማ ክልተ እመት ይኹን
ኣቕርንቱ ኸኣ ምስኡ ብሓደ እተገብረ ይኹን
ላዕላዩን ጎቦታቱን ብዙርያኡ ኣቕርንቱ ድማ ብጽሩይ ወርቂ ለብጦ
ካብ ወርቂ ኸኣ ኣኽሊል ኣዙረሉ
ክልተ ቐለቤት ወርቂ ጌርካ ድማ ብኽልተ ጎቦኡ ኣብ ትሕቲ እቲ ኣኽሊል ግበሮ ብእኡ ኺጽወርሲ እቲ መሰላታት ኣብኡ ኺኣቱ ኣብ ክልተ ወገኑ ግበሮ
እቲ መሰላታት ድማ ካብ ዕጨይቲ ሽጢም ግበሮ ብወርቂ ኸኣ ለብጦ
ነቲ ኣብ ቅድሚ ታቦት ምስክር ዘሎ መጋረጃ ኣብ ቅድሚኡ ነቲ ኣነ ኣብኡ ምሳኻ ዝራኸበሉ ኣብ ልዕሊ ምስክር ዘሎ መኽደን መተዓረቒ ኣብ ቅድሚኡ ግበሮ
ኣብኡ ኣሮን ጥዑም ዝጨናኡ ዕጣን ይዕጠን
ንግሆ ንግሆ ቐነድል ኬዳሉ ኸሎ ዕጣን ይዕጠን
ኣጋ ምሸት ድማ ኣሮን ቀነድል ኬብርህ ከሎ ናይ ወርትግ ዕጣን ንውሉድ ወለዶኹም ኣብ ቅድሚ እግዚኣብሄር ይዕጠን
ጋሻ ዕጣን ኰነ ዚሓርር መስዋእቲ ዀነ ወይ መስዋእቲ ብልዒ ኣይተቕርቡሉ
መስዋእቲ መስተ ኸኣ ኣብ ልዕሊኡ ኣይትኽዓዉ
ኣብቲ ኣቕርንቱ ድማ ኣሮን ኣብ ዓመት ሓንሳእ የተዓርቕ
ንውሉድ ወለዶኹም ብደም መስዋእቲ ናይ ምትዕራቕ ሓጢኣት ኣብ ዓመት ሓንሳእ የተዓርቕ
ንሱ ንእግዚኣብሄር ቅዱስ ቅዱሳን እዩ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ምስ እትቘጽሮም ምስ ተቘጽሩ በቲ ምቝጻሮም ሕማም ከይኰኖም ነፍሲ ወከፍ በጃ ነፍሱ ንእግዚኣብሄር ይሃብ
ነፍሲ ወከፍ ኣብቶም ቍጹራት ዝሐለፈ በቲ ሲቃል መቕደስ ፈረቓ ሲቃል ይሀብ
ሲቃል ድማ ዕስራ ጌራ እዩ እሞ ፈረቓ ሲቃል መባእ ንእግዚኣብሄር ይኹን
ነፍስ ወከፍ ኣብቶም ቍጹራት ዝሐለፈ ወዲ ዕስራ ዓመት ካብኡ ንላዕሊውን እቲ መባእ ንእግዚኣብሄር ይሀብ
እቲ በጃ ነፍስኹም ንእግዚኣብሄር መባእ ክትህቡ ኸሎኹም ሃብታም ካብ ፈረቓ ሲቃል ኣየብዝሕ ድኻ ኸኣ ኣየውሕድ
እቲ ገንዘብ መተዓረቒ ድማ ንመተዓረቒ ንፍስኹም ንደቂ እስራኤል ኣብ ቅድሚ እግዚኣብሄር ንመዘከሪ ኪኸውን ካብ ደቂ እስራኤል ወሲድካ ንኣገልግሎት ድንኳን ምርኻብ ግበሮ
እግዚኣብሄር ድማ ንሙሴ ኸምዚ ኢሉ ተዛረቦ ንመሕጸቢ ዚኸውን ገበራ ድማ ካብ ኣስራዚ ኣጋሮኡ ኸኣ ካብ ኣስራዚ ግበሮ ኣብ መንጎ ድንኳን ምርኻብን መሰውእን ኣንብሮ እሞ ማይ ግበረሉ
ኣሮንን ደቁን ድማ ኣእዳዎምን ኣእጋሮምን ብእኡ ይተሐጸቡ
ናብ ድንኳን ምርኻብ ኪኣትዉ ኸለዉ ወይ ንእግዚኣብሄር መሰዋእቲ ሓዊ ብምንዳድ ኬገልግሉ ናብ መሰውኢ ምስ ዚቐርቡ ምእንቲ ኸይሞቱስ ማይ ይተሐጸቡ
ምእንቲ ኸይሞቱ ኣእዳዎምን ኣእጋሮምን ይተሐጸቡ
እዚ ኸኣ ንኣታቶም ንእኡን ንዘርኡን ንውሉድ ወለዶኦም ስርዓት ዘለኣለም ይኹን
እግዚኣብሄር ድማ ንሙሴ ኸምዚ ኢሉ ተዛረቦ ካብ ዝበለጸ ጥዑም ጨና ንኣኻ ወሰድ ሓሙሽተ ሚእቲ ሲቃል ዚነጥብ ከርበ ፈረቓኡ ኸኣ ማለት ክልተ ሚእትን ሓምሳን ሲቃል ካብ ጥዑም ዝጨናኡ ቓርፋ ካብ ጥዑም ዝጨናኡ ቓንጫ ዶሪራ ድማ ክልተ ሚእትን ሓም ሳን ሲቃል
ሓሙሽተ ሚእቲ ሲቃል ብሲቃል መቕደስ ከኣ ካብ ሳናመኪ ሓደ ሂን ዘይቲ ኣውልዕ ድማ
ንእኡ ኸም ብብልሓት ገባር ቅብኢ እተገበረ ቕብኢ ቅዱስ ዘይቲ ቕብኣት ግበሮ
ንሱ ቅዱስ ዘይቲ ቕብኣት ይኹን
ብእኡ ድማ ነቲ ድንኳን ምርኻብን ንታቦት ምስክርን ቅባእ ነቲ ሰደቓን ኵሉ ኣቓሑኡን ንቐዋሚ ቐንዴልን ኵሉ ኣቓሑኡን ንመሰውኢ ዕጣን ከኣ ንመሰውኢ ምሕራርን ኵሉ ኣቓሑኡን ነቲ ገበራን ኣጋሮኡን ቅባእ
ቅዱስ ቅዱሳን ኪኸውን ድማ ቀድሶ
ዚትንክዮ ዘበለ ዅሉ ኸኣ ይቕደስ
ንኣሮንን ንደቁን ድማ ካህናት ኪዀኑኒ ቅብኣዮምን ቀድሶምን
ንደቂ እስራኤል ከኣ ከምዚ ኢልካ ተዛረቦም እዚ ንውሉድ ወለዶኹም ዘይቲ ቅዱስ ቅብኢ ይኹነለይ
ኣብ ስጋ ሰብ ኣይኵዖ ካልእውን ከምቲ ኣገባብራኡ ኣይትግበሩ
ንሱ ቅዱስ እዩ እሞ ንኣኻትኩም ከኣ ቅዱስ ይኹን
እቲ ኸምኡ ዝበለ ቕብኢ ዝገበረን እቲ ኻብኡ ንኻልእ ሰብ ዝለኸየን ንሱ ኻብ ህዝቡ ይመንቈስ
እግዚኣብሄር ድማ ንሙሴ በሎ ጥዑም ጨናታት ከርበን ሸኽለትን ከልበናን ጥዑም ጨናታት ምስ ጽሩይ ዕጣንን በብዓይነቱ ማዕረ ማዕረ ኸም ዚኸውን ጌርካ ውሰድ
ንእኡ ድማ ከም ብብልሓት እቶም ገበርቲ ቕብኢ ጨው ዝኣተዎ ጽሩይ ቅዱስ ቅብኢ ዕጣን ግበሮ
ካብኡ ኣድኪምካ ጕዳእ እሞ ኣብቲ ኣነ ምሳኻ ዝራኸበሉ ኣብ ድንኳን ም ርኻብ ኣብ ቅድሚ ም ስክር ኣንብሮ
ንኣኻትኩም ቅዱስ ቅዱሳን ይኹን
እቲ በዚ ኣገባብራኡ እትገብሮ ዕጣን ንኣኻትኩም ኣይትግበሩ
ንእግዚኣብሄር እተቐደሰ ይኹነልካ
ዝዀነ ይኹን ኪዕጠኖ ኢሉ ኸምኡ ዝበለ ዚገብር ካብ ህዝቡ ይመንቈስ
እግዚኣብሄር ድማ ንሙሴ ኸምዚ ኢሉ ተዛረቦ እንሆ ኣነ ንበሳልኤል ወዲ ኡሪ ወዲ ሁር ካብ ነገድ ይሁዳ ብስሙ ጸዊዔዮ ኣሎኹ
ንጥበብን ንምስትውዓልን ንፍልጠትን ንዅሉ ዓይነት ዕዮ ኣብ ወርቅን ብሩርን ኣስራዝን ንምዕያይ ጥበብ ኪሐስብ ንምዝናቕ ዚኸውን ኣእማን ኪቐርጽ ዕጨይቲውን ንምጽራብ ኵሉ ዕዮ ንምግባር መንፈስ ኣምላኽ መሊኤዮ ኣሎኹ
እንሆ ኸኣ ንኦሆልያብ ወዲ ኣሒሳማክ ካብ ነገድ ዳን ምስኡ ገይረዮ ኣሎኹ
እቲ ዝኣዘዝኩኻ ዅሉ ምእንቲ ኺገብሩ ኸኣ ኣብ ልቢ ዅሎም ብልሓታኛታት ጥበብ ኣንቢረ ኣሎኹ
ድንኳን ምርኻብን ታቦት ምስክርን ኣብ ልዕሊኡ ዘሎ መኽደን መትዓረቕን ኵሉ ኣቓሑ ድንኳንን ሰደቓን ኣቓሑኡን እቲ ጽሩይ ቀዋሚ ቐንዴልን ኵሉ ኣቓሑኡን መሰውኢ ዕጣን ከኣ መሰውኢ ምሕራርን ኵሉ ኣቓሑኡን እቲ ገበራ ኸኣ ምስናይ ኣጋሮኡ ኣልባስ ኣገልግሎትን ቅዱስ ኣልባስ ድማ ንኣሮን ካህንን ንደቁን ብኽህነት ዜገልግሉሉ ኣልባስ ዘይቲ ቕብኣትን እቲ ንመቕደስ ዚኸውን ም ኡዝ ዕጣንን ከም ቲ ዝኣዘዝኩኻ ዅሉ ይግበርዎ
እግዚኣብሄር ድማ ንሙሴ ኸምዚ ኢሉ ተዛረቦ ንስኻ ንደቂ እስራኤል ከምዚ ኢልካ ተዛረቦም ቀዳሲኹም ኣነ እግዚኣብሄር ከም ዝዀንኩ ኽትፈልጡስ ኣብ መንጎይን ኣብ መንጎኹምን ንውሉድ ወለዶኹም መፈለጥታ እየን እሞ ስናብተይ ኣጸቢቕኩም ሐልዉ
ንኣኻትኩም ቅድስቲ እያ እሞ ንሰንበት ሐልውዋ
ብእኣ ገለ ዕዮ ዚዐዪ ዅሉ እታ ነፍሲ እቲኣ ኻብ ህዝባ ኽትምንቈስ እያ እሞ እቲ ዘርክሳ ሞት ይሙት
ሹድሽተ መዓልቲ ዕዮ ይተዐየ ሳብዐይቲ መዓልቲ ንእግዚኣብሄር እተቐደሰት ሰንበት ዕረፍቲ እያ
ብመዓልቲ ሰንበት ዕዮ ዝዐየየ ዅሉ ሞት ይሙት
ንውሉድ ወለድኦም ንናይ ዘለኣለም ኪዳን ንሰንበት ኬብዕልዋ ደቂ እስራኤል ንሰንበት ይሐልውዋ
እግዚኣብሄር ብሹድሽተ መዓልቲ ሰማይን ምድርን ገበረ ብሳብዐይቲ መዓልቲ ድማ ዐሪፉ ኣተንፊሱ እዩ እሞ ንሳ ኣብ መንጎይን ኣብ መንጎ ደቂ እስራኤልን ናይ ዘለኣለም መፈለጥታ እያ
ኣብ ከረን ሲና ምስ ሙሴ ተዛሪቡ ምስ ወድኤ ክልተ ጽላት ምስክር በጻብዕ እግዚኣብሄር እተጻሕፈ ጽላት እምኒ ሀቦ
እቲ ህዝቢ ኸኣ ሙሴ ኻብ ከረን ከይወረደ ኸም ዝደንጐየ ምስ ረኣየ ናብ ኣሮን ተኣከበ እሞ ነዚ ኻብ ም ድሪ ግብጺ ዘውጽኣና ሙሴ እቲ ሰብኣይ እንታይ ከም ዝረኸቦ ኣይንፈልጥን ኢና እሞ ተንስእ ቀቅድሜና ዚኸዱ ኣማልኽቲ ግበረልና በልዎ
ኣሮን ድማ እቲ ኣብ ኣእዛን ኣንስትኹምን ኣወዳትኩምን ኣዋልድኩምን ዘሎ ቐላብቲ ወርቒ ቐንጢጥኩም ኣምጽኡለይ በሎም
ኵሎም እቶም ህዝቢ ኸኣ ኣብ ኣእዛኖም ዝነበረ ቀላብቲ ወርቂ ቐንጢጦም ናብ ኣሮን ኣምጽእዎ
ንሱ ኸኣ ካብ ኣእዳዎም ወሲዱ ብመንደል መመሰሊ ቀሪጹ ኣፍሲሱ ኸኣ ምራኽ ገበሮ
ንሳቶም ድማ ዎ እስራኤል ካብ ምድሪ ግብጺ ዘደየቡኻ ኣማልኽትኻ እዚኣቶም እዮም በሉ
ኣሮን እዚ ምስ ረኣየ ኣብ ቅድሚኡ መሰውኢ ሰርሔ ጽባሕ ንእግዚኣብሄር በዓል እዩ ኢሉ ድማ ኣወጀ
ንጽብሒቱ ኣንጊሆም ተንሲኦም ዚሐርር መስዋእቲ ሰውኡ መስዋእቲ ምስጋናውን ኣቕረቡ
እቶም ህዝቢ ድማ ኪበልዑን ኪሰትዩን ኮፍ በሉ ኪስሐቑ ኸኣ ተንስኡ
ሽዑ እግዚኣብሄር ንሙሴ በሎ እዚ ኻብ ምድሪ ግብጺ ዘውጻእካዮ ህዝብኻ በዲሉ እዩ እሞ ኪድ ውረድ
ካብቲ ዝኣዘዝክዎም መግዲ ብኡብኡ ኣግለሱ
ምራኽ ፍሲ ገበሩ ሰገድሉን ሰውኡሉን ከኣ ዎ እስራኤል እቶም ካብ ም ድሪ ግብጺ ዘደየቡኻ ኣማልኽትኻ እዚኣቶም እዩም ድማ በሉ
እግዚኣብሄር ድማ ንሙሴ እዚ ህዝቢ እዚ እርእዮ ኣሉኹ እንሆ ህዝቡ ተሪር ክሳድ እዩ
ሕጂ ዅራይ ኣብኦም ኪነድድ እሞ ክውድኦም ሕደገኒ
ንኣኻ ድማ ዓብዪ ህዝቢ ኽገብረካ እየ በሎ
ሙሴ ግና ኣብ ቅድሚ እግዚኣብሄር ኣም ላኹ ኸም ዚ ኢሉ ተማህለለ ዎ እግዚኣብሄር ስለ ም ንታይ ኵራኻ ኣብዚ ብዓብዪ ሓይልን ብጽንዕቲ ኢድን ካብ ም ድሪ ግብጺ ዘውጻእካዮ ህዝብኻ ይነድድ ከመይከ ግብጻውያን ኣብ ኣኽራን ኪቐትሎም ካብ ገጽ ምድሪ ኸኣ ኬጽንቶም ንመከራ ኣውጽኦም ኢሎም ዚዛረቡ ካብቲ ነዳዲ ዅራኻ ደኣ ተመለስ ካብቲ ንህዝብኻ ኽትገብሮ ዝሐሰብካዮ ኽፋእ ድማ ተጠዐስ
ንኣብርሃም ን ንይስሃቅን ንእስራኤልን ንኣታቶም ንዘርእኹም ከም ከዋኽብቲ ሰማይ ከብዝሖ እየ
እታ እተዛረብኩላ ምድሪ ድማ ብዘላ ንዘርእኹም ክህቦ እየ ንዘለኣለም ከኣ ኺርስተይዋ እዮም ኢልካ ብርእስኻ ዝመሐልካሎም ንባሮትካ ዘክር
እግዚኣብሄር ድማ ካብቲ ንህዝቡ ኺገብሮ ኢሉ ተዛሪብዎ ዝነበረ ኽፉእ ተጣዕሰ
ሙሴ ድማ ተመልሰ ነተን ክልተ ጽላት ምስክር በዝን በትን እተጻሕፋ ብኽልቲኡ ገጸን ጽሑፋት ዝነበራ ጽላት ኣብ ኢዱ ሒዙ ኻብ ከረን ወረደ
እተን ጽላት ድማ ስራሕ እግዚኣብሄር ነበራ ኣብተን ጽላት እተቐርጸ ጽሕፈት ከኣ ጽሕፈት እግዚኣብሄር እዩ
እያሱ ድማ እልልታን ጭራሕ ምራሕ እቶም ህዝብን ምስ ሰምዔ ንሙሴ ኣብ ሰፈር ደሃይ ውግእ ይስማዕ ኣሎ በሎ
ሙሴ ኸኣ እዚ ደሃይ ዝሰዐሩ ኣይኰነን ደሃይ እተሳዕሩ ድማ ኣይኰነን ኣነ ደሃይ ደርፊ እየ ዝሰምዕ ዘሎኹ በሎ
ኰነ ኸኣ ሙሴ ናብ ሰፈር ምስ ቀረበ ነቲ ምራኽን ነቲ ሳዕስዒትን ርእዩ ኵራኡ ነደደ እሞ ነተን ጽላት ካብ ኢዱ ደርበየን ኣብ እግሪ እቲ ኸረን ከኣ ሰበረን
ነቲ ዝገበርዎ ምራኽ ወሲዱ ድማ ብሓዊ ኣንደዶ እሞ ጥሒኑ ኣድከሞ ኣብ ማይ ነስኒሱ ኸኣ ንደቂ እስራኤል ኣስተዮም
ሙሴ ድማ ንኣሮን እዚ ዓብዪ ሓጢያት ዘምጻእካሉስ እዚ ህዝብዚ እንታይ ገበርካ በሎ
ኣሮን ከኣ ኵራ ጐይታይ ኣይንደድ እዚ ህዝቢ እዚ ኽፋእ ምኳኑ ንስኻ ትፈልጥ ኢኻ
እቲ ሙሴ እቲ ኻብ ምድሪ ግብጺ ዘደየበና ሰብኣይ ንእኡ እንታይ ከም ዝረኸቦ ኣይንፈልጥን ኢና እሞ ቀቅድሜና ዚኸዱ ኣማልኽቲ ግበረልና በሉኒ
ኣነ ድማ ወርቂ ዘለዎ ይቐንጥጦ በልክዎም
ንሳቶም ከኣ ሀቡኒ ኣነ ድማ ናብ ሓዊ ደርቤኽዎ እዚ ምራኽ እዚ ኸኣ ወጸ
ኣሮን ነቲ ህዝቢ ኣብ ቅድሚ ጻላእቶም ንመነወሪ ስዲ ሐዲግዎም ነበረ እሞ ሙሴ ስዲ ተፈንዮም ምስ ረኣዮም ኣብ ኣፍ ደገ እቲ ሰፈር ደው ኢሉ ነፍሲ ወከፍ ናይ እግዚኣብሄር ዝዀነ ናባይ ይምጻእ በለ
ኵሎም ደቂ ሌዊ ኸኣ ናብኡ ተኣከቡ
ንሱ ድማ እግዚኣብሄር ኣምላኽ እስራኤል ከምዚ ይብል ነፍሲ ወከፍ ሴፉ ኣብ እቑኡ ይዕጠቕ
ካብ ደገ ናብ ደገ ኸኣ ኣብዚ ሰፈር ተመላለሱ ነፍሲ ወከፍ ንሓዉ ነፍሲ ወከፍ ንፈታዊኡ ነፍሲ ወከፍ ንጐረቤቱ ይቕተል በሎም
ደቂ ሌዊ ድማ ከምቲ ዘረባ ሙሴ ገበሩ
በታ መዓልቲ እቲኣ ኻብቲ ህዝቢ ኣስታት ሰለስተ ሽሕ ሰብኣይ ወደቑ
ሙሴ ድማ በዛ መዓልቲ እዚኣ በረኸት ምእንቲ ኺወሀበኩም ነፍሲ ወከፍ ብወዱን ብሓዉን ሎሚ ንእግዚኣብሄር ተቐደሱ በለ
ኰነ ድማ ንጽብሒቱ ሙሴ ነቶም ህዝቢ ንስኻትኩም ዓብዪ ሓጢኣት ገበርኩም
ሕጂ ኸኣ ምናልባሽ ሓጢያኣትኩም እንተ ኣተዐረቕኩ ናብ እግዚኣብሄር ክድይብ እየ በሎም
ሙሴ ድማ ናብ እግዚኣብሄር ተመሊሱ ኣየ እዚ ህዝቢ እዚ ዓብዪ ሓጢያኣት ገበረ ንኣታቶም ከኣ ኣማልክቲ ወርቂ ገበረ
ሕጂ ድማ ሓጢኣቶም ይቕረ በለሎም እንተ ዘይኰነስ ካብቲ ዝጸሐፍካዮ መጽሓፍካ ሕከኸኒ በለ
እግዚኣብሄር ድማ ንሙሴ ነቲ ዝበደለኒ ኻብ መጽሓፈይ እሐኮ ሕጂ ኸኣ ኪድ እሞ ነዚ ህዝቢ ናብቲ ዝበልኩኻ ም ርሓዮ
እንሆ መልኣኸይ ቀቅድሚኣኻ ኪኸይድ እዩ
ኣነ ግና በታ ንኣታቶም ዝበጽሓላ መዓልቲ ሓጢኣቶም ክቐጽዕ እየ በሎ
እሞ እቲ ኣሮን ዝገበሮ ምራኽ ስለ ዝገበሩ እግዚኣብሄር ነቶም ህዝቢ ቀዘፎም
እግዚኣብሄር ድማ ንሙሴ ንስኻን እዚ ኻብ ምድሪ ግብጺ ዘደየብካዮ ህዝብን ካብዚ ኺዱ እሞ ናብታ ንዘርእኻ ኽህቦ እየ ኢለ ንኣብርሃምን ንይስሃቅን ንያእቆብን ዝመሓልኩሎም ምድሪ ደይብ
ቀቅድሜኻ ድማ መልኣኽ ክሰድድ እየ እሞ ንኸነኣናውያንን ንኣሞራውያንን ንሔታውያንን ንፈረዛውያንን ንሃዋውያንን ንይቡሳውያንን ክሰጎም እየ
ንሱ ናብታ ጸባን መዓርን እተውሕዝ ምድሪ ኼእትወካ እዩ
ንስኻ ተሪር ክሳድ ህዝቢ ኢኻ እሞ ኣብ መገዲ ምእንቲ ኸየጥፍኣካስ ኣብ ማእከልካ ኣይድይብን እየ በሎ
እቶም ህዝቢ እዚ ኽፉእ ነገርዚ ምስ ሰምዑ ጐሀዩ እሞ ሓደ እኳ ስልማቱ ኣይተሰለመን
እግዚኣብሄር ድማ ንሙሴ በሎ ንደቂ እስራኤል ንስኻትኩም ተረርቲ ኽሳድ ህዝቢ ኢኹም
ኣነ ቅጽበት ዓይኒ ኣብ ማእከልካ እንተ ዝድይብ ምወዳእኩኻ ነይረ ሕጂ ኸኣ ንኣኻ እንታይ ከም ዝገብረካ ምእንቲ ኺፈልጥ ስልማትካ ካባኻ ቀንጥጥ በሎም
ደቂ እስራኤል ድማ ካብ ከረን ሆሬብ ንነጀው ስልማቶም ቀንጠጡ
ሙሴ ድማ ነቲ ድንኳን ወሲዱ ኣብ ወጻኢ እቲ ሰፈር ካብ ሰፈር ኣርሕቕ ኣቢሉ ተኸሎ
ድንኳን ምርኻብ ከኣ ኣውጻኣሉ
ኰነ ኸኣ ንእግዚኣብሄር ዝደለየ ዘበለ ንወጻኢ ሰፈር ናብ ድንኳን ምራኻብ ይኸይድ ነበረ
ኰነ ድማ ሙሴ ናብ ድንኳን ምስ ዚወጽእ ኵሉ እቲ ህዝቢ ተንሲኡ ነፍሲ ወከፍ ኣብ ኣፍ ድንኳኑ ደው በለ ሙሴ ናብ ድንኳን ክሳዕ ዚኣቱ ደድሕሪኡ ይጥምቶ ነበረ
ኰነ ኸኣ ሙሴ ናብ ድንኳን ምስ ኣተወ እቲ ዓንዲ ደበና ወሪዱ ኣብ ኣፍ ድንኳን ይቐውም ነበረ ንሙሴ ድማ ይዛረቦ ነበረ
ኵሉ ህዝቢ ድማ ነቲ ዓንዲ ደበና ኣብ ኣፍ ድንኳን ደው ኢሉ ረኣዮ ኵሉ እቲ ህዝቢ ተንስኤ እሞ ነፍሲ ወከፍ ኣብ ኣፍ ድንኳኑ ዀይኑ ይሰግድ ነበረ
ሰብ ምስ ፈታዊኡ ኸም ዚዛረብ እግዚኣብሄር ድማ ምስ ሙሴ ገጽ ንገጽ ተዛረበ
ሙሴ ኸኣ ናብ ሰፈር ተመልሰ
እቲ ጐበዝ ግልያኡ እያሱ ወዲ ነዌ ግና ካብቲ ድንኳን ኣይፍለን ነበረ
ሙሴ ድማ ንእግዚኣብሄር እንሆ ንስኻ ነዚ ህዝቢ እዚ ኣደይቦ ትብለኒ ኣሎኻ
ምሳይ ንመን ከም እትሰድድ ከኣ ንስኻ ኣየፍለጥካንን
ንስኻ ግና ብስምካ እፈልጠካ ኣሎኹ ኣብ ዓይነይ ድማ ሞገስ ረኺብካ ኣሎኻ በልካኒ
እምበኣርሲ ኣብ ዓይንኻ ሞገስ እንተ ደኣ ረኺበስ ምእንቲ ኣብ ዓይንኻ ሞገስ ኪረክብ በጃኻ መገድኻ ኣፍልጠኒ
እዚ ህዝቢዚ ኸኣ ህዝብኻ ከም ዝዀነ ርኤ በሎ
እግዚኣብሄር ድማ ገጸይ ምሳኻ ይኸይድ ከዕርፈካ ኸኣ እየ በሎ
ገጽካ ምሳና ዘይኸይድ እንተ ዀይኑስ ካብዚ ኣይተደይበና
ኣነን ህዝብኻን ኣብ ዓይንኻ ጸጋ ኸም ዝረኸብና ኣነን ህዝብኻን ድማ ኣብ ገጽ ምድሪ ኻብ ዘለው ዅሎም ህዝብታት ከም እንፍለ ደኣ ብም ንታይ ይፍለጥ ንስኻ ም ሳና ብም ኻድካዶ ኣይኰነን በሎ
እግዚኣብሄር ድማ ንሙሴ ኣብ ዓይነይ ጸጋ ረኺብካ ብስምካ ኸኣ ፈሊጠካ እየ እሞ እዚ ዝበልካዮ ነገር ክገብሮ እየ በሎ
ንሱ ድማ እምበኣር በጃኻ ክብርኻ ኣርእየኒ በሎ
ንሱ ኸኣ ኵሉ ለውሃተይ ኣብ ቅድሜኻ ኸሕልፍ እየ ስም እግዚኣብሄር ድማ ኣብ ቅድሜኻ ኽእውጅ እየ
ነቲ ኽምጕሶ ዝደሌኹ ኽምጕሶ እየ ነቲ ኽምሕሮ ዝደሌኹ ድማ ክምሕሮ እየ በለ
ሰብ ርእዩኒ ብህይወት ኣይነብርን እዩ እሞ ገጸይ ክትርኢ ኣይትኽእልን ኢኻ ድማ በለ
እግዚኣብሄር ድማ እንሆ ኣብዚ ጥቓይ ቦታ ኣሎ ኣብቲ ኸውሒ ደው ክትብል ኢኻ
ኪኸውን ድማ እዩ ክብረይ ኪሓልፍ ከሎ ኣብ ጭዳድ ከውሒ እገብረካ ኣነ ኽሳዕ ዝሓልፍ ከኣ ብኢደይ ክኽውለካ እየ
ኢደይ ድማ ኤልዕል እሞ ብድሕረይ ትርእየኒ ግጸይ ግና ኣይርኤን እዩ በለ
እግዚኣብሄር ድማ ንሙሴ ንኣኻ ኸም ተን ቀዳሞት ዝበላ ኽልተ ጽላት እም ኒ ጽረብ ኣብተን ዝሰበርካየን ቀዳሞት ጽላት ዝነበረ ቓላት ከኣ ኣነ ኣብዘን ጽላት እዚአን ክጽሕፎ እየ
ንጽባሕ ድማ ተዳሎ ኣንጊህካ ኸኣ ናብ ከረን ሲና ደይብ እሞ ኣብ ርእሲ እቲ ኸረን ናባይ ተረኸብ
ሓደ ሰብ እኳ ምሳኻ ኣይደይብ
ኣብ ኵሉ እቲ ኸረን ከኣ ገለ ሰብ እኳ ኣይርኤ ኣባጊዕን ኣሓን ድማ ኣብ ጥቓ እቲ ኸረን ኣይውፈራ በሎ
ከምተን ቀዳሞት ዝበላ ኽልተ ጽላት እምኒ ኸኣ ጸረበ
ንጽብሒቱ ኸኣ ሙሴ ኣንጊሁ ተንስኤ ከምቲ እግዚኣብሄር ዝኣዘዞ ድማ ንኽልቲኤን ጽላት እምኒ ኣብ ኢዱ ሒዙ ናብ ከረን ሲና ደየበ
እግዚኣብሄር ከኣ ብደበና ወሪዱ ኣብ ጥቓኡ ደው በለ እሞ ስም እግዚኣብሄር ኣወጀ
እግዚኣብሄር ድማ ብቕድሚኡ ሐለፈ ኣወጀ ኸኣ እግዚኣብሄር እግዚኣብሄር መሓርን ጸጋውን ኣምላኽ ንኹራ ደንጓይ በዓል ብዙሕ ለውሃትን ሓቅን ክሳዕ ሽሕ ወለዶ ጸጋ ዚሕሉ ዓመጽን ምትሕልላፍን ሓጢኣትን ይቕረ ዚብል ግናኸ ንበዳሊ ኸም ንጹህ ዘይርኢ ሓጢኣት ኣቦታት ደኣ ኣብ ደቅን ደቂ ደቅን ክሳዕ ሳልሳይ ክሳዕ ራብዓይ ወለዶ ዚቐጽዕ
ሙሴ ድማ ቀልጢፉ ኣብ ምድሪ ፍግም ኢሉ ሰገደ እሞ በለ ጐይታይ እዚ ህዝቢ እዚ ተሪር ክሳድ ህዝቢ እዩ እሞ ዓመጽናን ሓጢኣትናን ይቕረ ኽትብለልና ርስትኻ ጌርካውን ክትቅበለናስ ኣብ ዓይንኻ እንተ ደኣ ጸጋ ረኺበ በጃኻ ጐይታይ ኣብ ማእከልና ይኺድ
በለ ድማ እንሆ ኣነ ኺዳን ክገብር እየ
ንእኡ ዚመስል ኣብ ኵላ ምድሪ ወይ ኣብ ኵሎም ህዝብታት ዘይተገብረ ተኣምራት ኣብ ቅድሚ ዅሉ ህዝብኻ ኽገብር እየ
እቲ ኣነ ምሳኻ ዝገብሮ ነገር ድማ ዜፍርህ ነገር እዩ እሞ ኵሉ እቲ ንስኻ ኣብ ማእከሉ ዘሎኻ ህዝቢ ግብሪ እግዚኣብሄር ኪርኢ እዩ
እዚ ሎሚ ዝእዝዘካ ዘሎኹ ሐሉ እንሆ ኣነ ኸኣ ንኣሞራውያንን ንከነኣናውያንን ንሔታውያንን ንፈረዛውያንን ንሃዋውያንን ንይቡሳውያንን ካብ ቅድሜኻ ኸውጽኦም እየ
ኣብ ማእከልካ ንመፈንጠራ ኸይኰኑስ ምስቶም ኣብታ ንስኻ እትኣትዋ ምድሪ ዚነብሩ ኺዳን ከይትኣቱ ተጠንቀቕ
መሰውኢታቶም ደኣ ኣፍርሱ ሓወልትታቶም ስበሩ ኣሽሪሞም ከኣ ኣፍርሱ
እቲ ቐናእ ዝስሙ እግዚኣብሄር ንሱ ቐናእ ኣም ላኽ እዩ እሞ ንኻልእ ኣም ላኽ ኣይትስገድ
ደድሕሪ ኣማልኽቶም ምስ ዚምንዝሩን ንኣማልኽቶም ከኣ ምስ ዚስውኡን ከይዕድሙኻ እሞ ካብ መስዋእቶም ከይትበልዕ ኣዋልዶም ድማ ነወዳትካ ኸይትወስድ እተን ኣዋልዶም ከኣ ደድሕሪ ኣማልኽተን ኪምንዝራ ኸለዋ ንደቅኻ ድማ ደድሕሪ ኣማልኽተን ከየመንዝራኦም ምስቶም ኣብታ ሃገር ዚነብሩ ኪዳን ኣይትእቶ
ዝፈሰሱ ኣማልኽቲ ንኣኻ ኣይትግበር
ንበዓል ቅጫ ሐልዎ
ካብ ግብጺ ብወርሒ ኣቢብ ወጺእካ ኢኻ እሞ ኣብቲ ምዱብ ጊዜ ብወርሒ ኣቢብ ከምቲ ዝኣዘዝኩኻ ሾብዓተ መዓልቲ ቅጫ ብላዕ
ማሕጸን ዝኸፈተ ዅሉ ተባዕታይ ዘበለ በዅሪ ማልካ ድማ ብዕራይን በጊዕን ናተይ እዩ
በዅሪ ኣድጊ ግና ብበጊዕ ተበጀዎ
ክትብጀዎ እንተ ዘይፈቶኻ ድማ ክሳዱ ስበሮ
ካብ ደቅኻ ኸኣ ነቲ በዅሪ ዘበለ ተበጀዎ
ሓደ እኳ ጥራይ ኢዱ ኣብ ቅድመይ ኣይርኤ
ሹድሽተ መዓልቲ ዕየ በታ ሳብዐይቲ መዓልቲ ግና ዕረፍ
ብጊዜ ማሕረስን ዓጺድን ድማ ዕረፍ
ኣብ ምጅማር ዓጺድ ስርናይ ናይ ሰሙናት በዓል ኣብ መወዳእታ ዓመት ድማ በዓል ምትሕሳስ ኣብዕል
ተባዕታይካ ዘበለ ዅሉ ኣብ ቅድሚ ጐይታ እግዚኣብሄር ኣምላኽ እስራኤል ኣብ ዓመት ሰለስተ ሳዕ ይርኤ
ህዝብታት ካብ ቅድሜኻ ኽሰጕጕ እየ ንዶባትካ ድማ ከግፍሖ እየ እሞ እቲ ኣብ ዓመት ሰለስተ ሳዕ ኣብ ቅድሚ እድዚኣብሄር ኣምላኽካ ኽትርኤ ኢልካ ምስ እትድይብ ንምድርኻ ዚትምነ ሰብ የልቦን
ንደም መስዋእተይ ምስ መጺጽ እንጌራ ኣይትሰዋኣዮ
እቲ መስዋእቲ በዓል ፋስጋ ድማ ክሳዕ ንግሆ ኣይሕደር
መጀመርታ እቲ ቐዳማይ ፍረ ምድርኻ ናብ ቤት እግዚኣብሄር ኣምላኽካ ኣእቱ
ንማሕስእ ብጸባ ኣዲኣ ኣይተብስሎ
እግዚኣብሄር ድማ ንሙሴ በዚ ቓላት እዚ ምሳኻን ምስ እስራኤልን ኪዳን ኣትየ እየ እሞ እዚ ቓላት እዚ ንኣኻ ጽሐፎ በሎ
እንጌራ ኸይበልዐን ማይ ከይሰተየን ኣብኡ ም ስ እግዚኣብሄር ኣርብዓ መዓልትን ኣርብዓ ለይትን ገበረ
ድማ ናይቲ ኺዳን ቃላት እቲ ዓሰርተ ቓላት ኣብተን ጽላት ጸሐፎ
ኰነ ኸኣ ሙሴ ኻብ ከረን ሲና ኺወርድ ከሎ በቲ ካብ ከረን ምውራዱ እተን ክልተ ጽላት ምስክር ኣብ ኢድ ሙሴ ነበራ ሙሴ ምስ እግዚኣብሄር ብምዝራቡ እቲ ቖርበት ገጹ ኸም ዘንጸባረቐ ኣይፈለጠን ነበረ
ኣሮንን ኵሎም ደቂ እስራኤልን ንሙሴ ምስ ረኣዩ እንሆ ቆርበት ገጹ የንጸብርቕ ነበረ እሞ ናብኡ ንምቕራብ ፈርሁ
ሙሴ ኸኣ ጸውዖም ኣሮንን ኵሎም ሓላቑ እቲ ኣኼባን ድማ ናብኡ ተመልሱ ሙሴ ኸኣ ተዛረቦም
ድሕርዚ ኸኣ ኵሎም ደቂ እስራኤል ቀረቡ
ንሱ ድማ እቲ እግዚኣብሄር ኣብ ክረን ሲና ዝነገሮ ዅሉ ኣዘዞም
ሙሴ ምሳታቶም ተዛሪቡ ምስ ወድኤ ኣብ ገጹ ጕልባብ ገበረ
ሙሴ ምስኡ ኺዛረብ ኣብ ቅድሚ እግዚኣብሄር ምስ ዚኣቱ ክሳዕ ዚወጽእ ነቲ ጕልባብ የልዕሎ ነበረ
ወጺኡ ኸኣ እቲ እተኣዘዞ ነገር ንደቂ እስራኤል ይነግሮም ነበረ
ደቂ እስራኤል ድማ ቆርበት ገጽ ሙሴ ኸም ዜንጸብርቕ ገጽ ሙሴ ይርእዩ ነበሩ ሙሴ ኸኣ ም ስኡ ንም ዝራብ ክሳዕ ዝኣቱ ነቲ ጕልባብ ናብ ገጹ መለሶ
ሙሴ ድማ ንዅሉ ኣኼባ ደቂ እስራኤል ኣኪቡ እቲ እግዚኣብሄር ኪግበር ዝኣዘዞ ነገር እዚ እዩ በሎም
ሽዱሽተ መዓልቲ ዕዮ ይተዐየ እታ ሳብዐይቲ መዓልቲ ግና ናይ እግዚኣብሄር ሰንበት ዕረፍቲ እያ እሞ ቅድስቲ ትኹነልኩም
ብእኣ ዕዮ ዝዐየየ ዅሉ ይሙት
ኣብ እትነብርዎ ዅሉ ብመዓልቲ ሰንበት ሓዊ ኣይተንድዱ
ሙሴ ድማ ንብዘሎ ኣኼባ ደቂ እስራኤል ከም ዚ ኢሉ ተዛረበ እቲ እግዚኣብሄር ከምዚ ኢሉ ዝኣዘዞ ነገር እዚ እዩ ካባኻትኩም ንእግዚኣብሄር ህያብ ውሰዱ
ነፍሲ ወከፍ ፍታው ልቢ ዘለዎ ንእግዚኣብሄር ህያብ የምጽእ ወርቅን ብሩርን ኣስራዝን ሰማያውን ሕብሪ ደምን ጽሩይ ቀይሕን ልሕጺ እንጣጢዕን ጸጕሪ ጤልን እተቐረጸ ቘራብቲ ደዓውልን ቈራብቲ ተሃስን ዕጨይቲ ሽጢምን ዘይቲ ንቐንዴልን ቀመማት ድማ ንዚቕባእ ዘይትን ንሙእዝ ዕጣንን ኣእማን ዕንቍን ንኤፎድን ንሳንቃ ኣፍ ልብን ዚዛነቕ ኣእማንን
ኣባኻትኩም ጥበበኛ ልቢ ዘለዎም ኵላቶም ይምጽኡ እግዚኣብሄር ዝኣዘዞ ዅሉ ድማ ይግበሩ
እቲ ማሕደር እቲ ድንኳኑን መደረብታኡን ኣቝላፉን ኣልዋሑን ጋድማቱን ኣዕኑዱን ኣእጋሩ ድማ ታቦትን እቲ መሰላታቱን መኽደን መተዓረቕን ዚጋረድ መጋረጃን ሰደቓን እቲ መሰላታቱን ዅሉ ኣቓሑኡን እንጌራ ምርኣይን እቲ ዜብርህ ቀዋሚ ቐንዴልን ኣቓሑኡን ቀልዒ ቐንዴልን ንም ብራህ ዚኸውን ዘይትን መሰውኢ ዕጣንን እቲ መሰላታቱን ዘይቲ ንመቕብእን ምኡዝ ዕጣንን መጋረጃ ኣፍ ደገ ነቲ ደገ ማሕደርን መሰውኢ ምሕራርን እቲ ናይ ኣስራዚ መጋረዲኡን መሰላታቱን ኵሉ ኣቓሑኡን እቲ ገበራ ምስ ኣጋሮኡ መጋረጃታት ኣጸድን ኣዕኑድን ኣእጋሩን መጋረጃ ኣፍ ኣጸድ ከኣ ሸኻውልቲ ማሕደርን ሸኻውልቲ ኣጸድ እቲ ኣግማዱን ኣብ መቕደስ ዜገልግሉሉ ኣልባስ ኣገልግሎት ቅዱሳት ኣልባስ ንኣሮን ካህንን ብኽህነት ዜገልግሉሉ ኣልባስ ደቁን ከኣ
ኵሉ እቲ ኣኼባ ደቂ እስራኤል ከኣ ካብ ቅድሚ ሙሴ ወጹ
ነፍሲ ወገፍ ልቡ ዝደፍኦ መጸ ኵሉ መንፈሱ ፍቓድ ዘልዐለሉ ንመስርሒ ድንኳን ምርኻብን ንዅሉ ኣገልግሎቱን ንቕዱሳት ኣልባስን ንእግዚኣብሄር ህያብ ኣምጽኤ
ፍታው ልቡ ዘለዎም ዘበሉ ሰብኡትን ኣንስትን መጺኦም ኣቝላፍን ቀላብቲ እዝንን ቀላብቲ ኣጻብዕን ኣምባውርትን ኵሉ ኣቓሑ ወርቅን ሀቡ
ነፍሲ ወከፍ ንእግዚኣብሄር ህያብ ወርቂ ኣቕረበ
ሰማያውን ሕብሪ ደምን ጽሩይ ቀይሕን ልሕጺ እንጣጢዕን ጸጕሪ ጤልን እተቐረጸ ቘራብቲ ደዓውልን ቈራብቲ ተሃስን እተረኽቦ ዘበለ ሰብ ኣምጽኦ
ነፍሲ ወከፍ ህያብ ብሩርን ኣስራዝን ዝሀበ ህያቡ ንእግዚኣብሄር ኣምጽኤ
ነፍሲ ወከፍ ዕጨይቲ ሽጢም ዝነበሮ ንዝዀነ ዕዮ ኣገልግሎት ኪኸውን ኣምጽኦ
ጥበበኛ ልቢ ዘለወን ኵለን ኣንስቲ ድማ በእዳወን ፈቲለን እቲ ዝፈተላኦ ሰማያውን ሕብሪ ደምን ጽሩይ ቀይሕን ልሕጺ እንጣጢዕን ኣምጽኣኦ
ኵለን ኣንስቲ ልበን ብጥበብ ዘልዓለን ከኣ ጸጕሪ ጤል ፈተላ
እቶም ሓላቑ ድማ ኣእማን ዕንቍን ኣብ ኤፎድን ኣብ ሳንቃ ኣፍ ልብን ዚዛነቕ ኣእማንን ቀመማትን ዘይቲ ንምብራህ ንዘይቲ ቅብኣትን ንምኡዝ ዕጣንን ዚኸውን ኣምጽኡ
ደቂ እስራኤል ንፍሲ ወከፍ ሰብኣይን ሰበይትን ነቲ እግዚኣብሄር ኪግበር ብሙሴ ዝኣዘዞ ዅሉ ግብሪ ዚኸውን ኪህብ ልቡ ዘልዐሎ ብፍታው ህያብ ንእግዚኣብሄር ኣምጽኡ
ሙሴ ድማ ንደቂ እስራኤል በሎም ርኣዩ እግዚኣብሄር ንበሳልኤል ወዲ ኡሪ ወዲ ሁር ካብ ነገድ ይሁዳ ብስሙ ጸውዖ
ንእኡ ድማ ብመንፈስ ኣምላኽ መልኦ ብጥበብን ብምስትውዓልን ብፍልጠትን ብዅሉ ዕዮን ንምሕሳብ ብልሓት ብወርቅን ብብሩርን በስራዝን ንምዕያይ ዚዛነቕ ኣእማን ንምውቃርን ንምጽራብ ዕጨይትን ኵሉ ዓይነት ዕዮ ብልሓት ንምዕያይ ንእኡን ንኦሆልያብ ወዲ ኣሂሳማክ ካብ ነገድ ዳንን ኪምህሩ ኣብ ልቦም ሀቦም
ንኣታቶም ኵሉ ዕዮ ብልሓትን ምቕራጽን ንምዕያይ ካብ ሰማያውን ሕብሪ ደምን ጽሩይ ቀይሕን ልሕጺ እንጣጢዕን ከኣ ብብልሓት ንምእላምን ንምጥላፍን ንዕዮ ማእለማን ኵሉ ዓይነት ዕዮ ብልሓት ንምሕሳብን ብጥበባት ልቢ መልኦም
በሳልኤልን ኦሆልያብን ኵሎም ጥበብ ልቢ ዘለዎም ሰባትን ንኣገልግሎት መቅደስ ዚኸውን ኵሉ ዕዮ ምዕያይ ኪፈልጡ እግዚኣብሄር ጥበብን ምስትውዓልን ዝሀቦም ከምቲ እግዚኣብሄር ዝኣዘዞ ዅሉ ነገር ኪገብሩ እዩም
ሙሴ ድማ ንቤልሳኤልን ንኦሆልያብን ንዅሎም ጥበበኛ ልቢ ዘለዎም ሰባትን እግዚኣብሄር ኣብ ልቦም ጥበብ ዘሕደረሎም መጺኦም ነዚ ዕዮ እዚ ኺዐዩ ልቦም ዝደረኾም ጸውዔ
ንሳቶም ከኣ ነቲ ደቂ እስራኤል ንዕዮ ኣገልግሎት መቕደስ ኢሎም ዘምጽእዎ ዅሉ ህያብ ኪዐዩሉ ኻብ ሙሴ ተቐበሉ
ደቂ እስራኤል እቲ ናይ ፍታው ህያቦም ግና ንግሆ ንግሆ የምጽኡ ነበሩ
እቶም ንዅሉ ዕዮ መቕደስ ዚዐዩ ዝነበሩ ዅላቶም ጥበበኛታት ንፍሲ ወከፎም ከካብቲ ዚዐይዎ ዝነበሩ ዕዮኦም መጹ
ንሙሴ ኸኣ እዚ ህዝቢ ነቲ እግዚኣብሄር ኪግበር ዝኣዘዞ ዕዮ ንምዕያይ ሓለፋ እቲ ዜድሊ የምጽእ ኣሎ ኢሎም ተዛረብዎ
ሽዑ ሙሴ ሰብኣይ ኰነ ወይ ሰበይቲ ንመቅደስ ኪህብ ኢሉ ደጊም ኣይዕየ ኢሎም ኣብ ሰፈር ኪእውጁ ኣዘዘ እሞ እቶም ህዝቢ ኸየምጽኡ ተኸልከሉ
እቲ መተዓየዪ ንዅሉ ዚዕየ ዕዮ ዚኣክል ነበረ ተረፈ እኳ
እቶም ነቲ ዕዮ ዚዐዩ ዝነበሩ ዅሎም ጥበበኛ ልቢ ዘለዎም ነቲ ማሕደር ብዓሰርተ ዓለባ ገበርዎ
ካብ እተፋሕሰ ልሕጺ እንጣጢዕን ሰማያዊ ሕብሪ ደም ን ጽሩይ ቀይሕን ምስናይ ብብልሓት እተዐየ ኪሩቤል ገበርዎ
ምንዋሕ እቲ ሓደ ዓለባ ዕስራን ሸሞንተን እመት ወርዲ እቲ ሓደ ዓለባ ኸኣ ኣርባዕተ እመት ነበረ ስፍሪ ዅሉ ዓለባታት ማዕረ ነበረ
ነቲ ሓሙሽተ ዓለባታት ንሓድሕዱ ኣጋጠሞ ነቲ ሓሙሽተ ዓለባታት ድማ ንሓድሕዱ ኣጋጠሞ
ኣብቲ ቐዳማይ እተጋጠመ ኣብ ጥርዚ እቲ ወሰናይ ዓለባ ኻብ ሰማያዊ ፈትሊ መኸንትቦታት ገበረ
ኣብቲ ኻልኣይ እተጋጠመ ድማ ኣብ ጥርዚ እቲ ወሰናይ ዓለባ ኸምኡ ገበረ
ኣብቲ ሓደ ዓለባ ሓምሳ መኸንትቦ ገበረ
ኣብቲ ኻልኣይ እተጋጠመ ኸኣ ኣብ ጥርዚ እቲ ወሰናይ ዓለባ ሓም ሳ መኸንትቦ ገበረ
እቲ መኸንትቦታት ድማ ንሓድሕዱ ኸም ዚራኸብ ገበሮ
ሓምሳ ቝልፊ ወርቂ ኸኣ ገበረ እሞ ነቲ ዓለባታት በቲ ኣቝላፍ ንሓድሕዱ ኣጋጠሞ
እቲ ድንኳን ከኣ ሓደ ዀነ
ንመደረብታ እቲ ማሕደር ድማ ካብ ጸጕሪ ጤል ዓለባታት ገበረ
ነቲ ዓለባታት ዓሰርተው ሓደ ገበሮ
ምንዋሕ ሓደ ዓለባ ሰላሳ እመት ወርዲ እቲ ሓደ ዓለባ ድማ ኣርባዕተ እመት ነበረ
እቲ ዓሰርተው ሓደ ዓለባ ኸአ ስፍሩ ማዕረ ነበረ
ነቲ ሓሙሽተ ዓለባ ንበይኑ ነቲ ሹዱሽተ ዓለባ ኸኣ ንበይኑ ኣጋጠሞ
ኣብቲ ቐዳማይ እተጋጠመ ኣብ ጥርዚ እቲ ወሰናይ ዓለባ ሓምሳ መኸንትቦ ገበረ
ኣብቲ ኻልኣይ እተጋጠመ ኸኣ ኣብ ጥርዚ እቲ ወሰናይ ዓለባ ሓምሳ መኸንትቦ ገበረ
እቲ መደረብታ ኺጋጠም እሞ ሓደ ኪኸውንሲ ሓምሳ ቝልፊ ኣስራዚ ገበረ
ነቲ መደረብታ ድማ ካብ እተቐረጸ ቘራብቲ ደዓውል መኽደን ገበረ
ኣብ ልዕሊኡ ኸኣ ካብ ቈርበት ተሃስ ካልእ መኽደን ገበረ
ነቲ ማሕደር ከኣ ካብ ዕጨይቲ ሽጢም ደው ዚብል ኣልዋሕ ገበረ
ምንዋሕ ሓደ ሉሕ ዓሰርተ እመት ምግፋሕ ሓደ ሉሕ ከኣ እመትን ፈረቓን ነበረ
ነንሓደ ሉሕ ከክልተ ንሓድሕዱ እተጋጠመ ሸኻል ገበረ ንዅሉ እቲ ኣልዋሕ ማሕደር ከምኡ ገበረ
እሞ ነቲ ማሕደር ዚኸውን ኣልዋሕ ዕስራ ሉሕ ብሸነኽ ደቡብ ገበረ
ኣብ ትሕቲ እቲ ዕስራ ሉሕ ድማ ካብ ብሩር ኣርብዓ እግሪ ገይሮም ኣብ ትሕቲ ሓደ ሉሕ ነቲ ኽልተ ሸኻሉ ኽልተ እግሪ ኣብ ትሕቲ እቲ ኻልእ ኣልዋሕ ከኣ ነቲ ኽልተ ሸኻሉ ኽልተ እግሪ ገበረ
በቲ ኻልኣይ ወገኑ ነቲ ማሐደር ብሸነኽ ሰሜን ድማ ዕስራ ሉሕ ምስ ኣርብዓ ብሩር እግሩ ኣብ ትሕቲ ሓደ ሉሕ ክልተ እግሪ ኣብ ትሕቲ ሓደ ሉሕ ክልተ እግሪ ገበረ
ብሸነኽ ድሕሪኡ ነቲ ማሕደር ብሸነኽ ምዕራቡ ድማ ሽዱሽተ ሉሕ ገበረ
ነቲ ማሕደር ብሸነኽ ድሕሪኡ ኸኣ ንዀረንዑ ኽልተ ሉሕ ገበረ
እዚ ኻብ ታሕቲ ጀሚሩ ድርብ ነበረ ክሳዕ ላዕሊ ኽሳዕ እቲ ቐዳማይ ቀለቤት ብመልኡ ኸምኡ ነበረ
ንኽልቲኡ ኣብቲ ኽልተ ዅርናዕ ከምኡ ገበረ
እቲ ኣልዋሕ ሾሞንተ እቲ ብሩር ኣእጋሩ ኸኣ ዓሰርተው ሹድሽተ እግሪ ኣብ ተትሕቲ ሓደ ሉሕ ክልተ እግሪ ነበረ
ጋድማት ድማ ካብ ዕጨይቲ ሽጢም ገበረ ብሓደ ሸነኽ ማሕደር ንዘሎ ኣልዋሕ ሓሙሽተ ብኻልኣይ ሸነኽ ማሕደር ንዘሎ ኣልዋሕ ከኣ ሓሙሽተ ጋድም ብድሕሪ ማሕደር ብሸነኽ ምዕራቡ ንዘሎ ኣልዋሕ ድማ ሓሙሽተ ጋድም ገበረ
ነቲ ማእከላይ ጋድም ከኣ ብማእከል እቲ ኣልዋሕ ገይሩ ኻብቲ ሓደ ወሰን ናብቲ ኻልኣይ ወሰን ከም ዚሐልፍ ገበሮ
ነቲ ኣልዋሕ ብወርቂ ለበጦ እቲ ጋድማት ዚኣትዎ ቐላብቱ ድማ ካብ ወርቂ ገበሮ ነቲ ጋድማትውን ብወርቂ ለበጦ
ነቲ መጋረጃ ድማ ም ስናይ ብብልሓት ፈላጥ እተገብሩ ኪሩቤል ገይሩ ካብ ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ገበሮ
ኣርባዕተ ዓንዲ ሽጢም ድማ ገበረሉ
ብወርቂ ኸኣ ለበጦ መሰቓቐሊኡውን ካብ ወርቂ ገበረ
ኣርባዕተ እግሪ ብሩር ድማ ብፍሲ ገበረሉ
መጋረጃ ኣፍ ደገ ድንኳን ከኣ ካብ ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ገይሩ ጠለፎ
ነቲ ሓሙሽተ ኣዕኑድ ድማ ምስ መሰቓቐሊኡ ገበሮ
ነቲ ጕልላትን ኣዛንጉን ብወርቂ ለበጦ
እቲ ሓሙሽተ እግሩ ኸኣ ኣስራዚ ነበረ
በሳልኤል ድማ ካብ ዕጨይቲ ሽጢም ታቦት ገበረ ምንዋሑ ክልተ እመትን ፈረቓን ምግፋሑ ኸኣ እመትን ፈረቓን ም ብራኹውን እመትን ፈረቓን ነበረ
ውሽጡን ግዳሙን ድማ ብጹሩይ ወርቂ ለበጦ
ዙርያኡ ኸኣ ኣኽሊል ወርቂ ገበረሉ
ኣርባዕተ ቐለበት ወርቂ ኣፍሲሱ ኣብ ኣርባዕቲኡ እግሩ ክልተ ቐለበት ብሓደ ሸነኽ ክልተ ቐለበት ከኣ ብኻልኣይ ሸነኹ ገበሮ
መሰላታት ከኣ ካብ ዕጨይቲ ሽጢም ገይሩ ብወርቂ ለበጦ
እቲ ታቦት ብእኡ ምእንቲ ኺጽወር ድማ ነቲ መሰላታት ናብቲ ኣብ ጎቦታት ታቦት ዘሎ ቐላብቲ ኣእተዎ
መኽደን መተዓረቒ ኸኣ ካብ ጽሩይ ወርቂ ክልተ እመትን ፈረቓን ዝም ንዋሑ እመትን ፈረቓን ዝም ግፋሑ ገበረ
ክልተ ኪሩቤል ድማ ካብ ወርቂ ገበረ
ብምቕጥቃጥ ሰሪሑ ንመኽደን መተዓረቒ ኣብ ክልተ ወሰኑ ገበሮም
ሓደ ኪሩቤል በዚ ወሰንዚ ሓደ ኪሩቤል ከኣ በቲ ወሰንቲ ነቶም ኪሩቤል ምስቲ መኽደን መተዓረቒ ብሓደ ገይሩ ኣብ ክልቲኡ ወሰኑ ገበሮም
እቶም ኪሩቤል ከኣ ንሓድሕዶም ገጽ መሊሶም ኣኽናፎም ልዕል ኣቢሎም ዘርጊሖም ንመኽደን መተዓረቒ በኽናፎም ከወልዎ
ገጽ እቶም ኪሩቤል ናብ መኽደን መዓረቒ ኣቢሉ ነበረ
ሰደቓ ድማ ካብ ዕጨይቲ ሽጢም ገበረ ምንዋሑ ኽልተ እመት ምግፋሑውን እመት ምብራኹ ኸኣ እመትን ፈረቓን ነበረ
ብጽሩይ ወርቂ ለበጦ ነቲ ዙርያኡ ድማ ኣኽሊል ወርቂ ገበረሉ
ነቲ ዙርያኡ ኸኣ ጋት ዝምግፋሑ ክቡስ ገበረሉ ነቲ ኽቡስ ከኣ ኣብ ዙርያኡ ኣኽሊል ወርቂ ገበረሉ
ኣርባዕተ ቐለበት ወርቂ ኣፍሰሰሉ ነተን ቀላብቲ ድማ ኣብቲ ኣርባዕተ እግሩ ዘሎ ኣርባዕተ መኣዝኑ ገበረን
እቲ ቐላብቲ መሰላታት ምእንቲ ኺኣትዎ እሞ እቲ ሰደቓ ብእኡ ኺጽወር ኣብ ጥቓ እቲ ኽቡስ ነበረ
እቲ ሰደቓ ብእኡ ኺጽወር ነቲ መሰላታት ካብ ዕጨይቲ ሽጢም ገበሮ ብወርቂ ድማ ለበጦ
እቲ ኣብ ሰደቓ ዚንበር ኣቓሑ ሒላባውቱን ጭሔሎታቱን ጽዋኣቱን እቲ መስዋእቲ መስተ ዚኽዕዉሉ ዅስኵስትታትን ካብ ጽሩይ ወርቂ ገበሮ
ቀዋሚ ቐንደል ድማ ካብ ጽሩይ ወርቂ ገበረ
ንቐዋሚ ቐንዴል ምስ እግሩን ዘንጉን ብምቕጥቃጥ ገበሮ
ጽዋኣቱን ከበብቱን ዕምባባታቱን ምስኡ ብሓደ ነበረ
ካብ ጎቦታቱ ሹድሽተ ጨንፈር ካብቲ ቐዋሚ ቐንዴል ብሓደ ጎቦኡ ሰለስተ ጨንፈር ካብቲ ቐዋሚ ቐንዴል ብኻልኣይ ጎቦኡ ድማ ሰለስተ ጨንፈር ወጹ
ኣብ ሓደ ጨንፈር ዕምባባ ለውዚ ዚመስል ሰለስተ ጽዋእ መምስ ክበብን ዕምባባን ኣብቲ ኻልኣይ ጨንፈር ድማ ዕምባባ ለውዚ ዚመስል ሰልስተ ጽዋእ መምስ ክበቡን ዕምባባን ነበረ
ኣብቲ ኻብ ቀዋሚ ቐንዴል ዝወጸ ሹድሽቲኡ ጨንፈር ከምኡ ነበረ
ኣብቲ ቐዋሚ ቐንዴል ከኣ ዕምባባ ለውዚ ዚመስል ኣርባዕተ ጽዋእ መምስ ክበቡን ዕምባባታቱን ነበረ
ኣብ ትሕቲ እቲ ኻብኡ ዝወጸ ኽልተ ጨንፈር ሓደ ኽበብ ኣብ ትሕቲ እቲ ኻብኡ ዝወጸ ኽልተ ጨንፈር ከኣ ሓደ ኽበብ ኣብ ትሕቲ እቲ ኻብኡ ዝወጸ ኽልተ ጨንፈር ድማ ሓደ ኽበብ
እሞ እቲ ኻብኡ ዝወጸ ሹድሽተ ጨንፈር ከምኡ ነበረ
ከበብቶምን ጨናፍሮምን ምስኡ ሓደ ነበረ
ኵሉ ኻብ ጽሩይ ወርቂ ብምቕጥቃጥ ሓደ ዀይኑ ተሰርሔ
ሾብዓተ ቕልዒ ቐንዴል ድማ ገበረሉ መሳቐዪኡን መዋህለል ርስሓቱን ካብ ጽሩይ ወርቂ ገበረሉ
ንእኡን ንዅሉ ኣቓሑኡን ብሓደ ታለንት ጽሩይ ወርቂ ገበሮ
መሰውኢ ዕጣን ድማ ካብ ዕጨይቲ ሽጢም ገበረ
ምንዋሑ እመት ምግፋሑ ኸኣ እመት በርባዕቲኡ ወገን ማዕረ ምብራኹ ድማ ክልተ እመት ኣቕርንቱ ኸኣ ምስኡ ሓደ ነበረ
ላዕላዩን ጎቦታት ዙርያኡን ኣቕርንቱን ብጽሩይ ወርቂ ለቦጦ ዙርያኡ ድማ ኣኽሊል ወርቂ ገበረሉ
ክልተ ቐለቤት ወርቂ ገይሩ ኸኣ ብኽልተ ጎቦኡ ኣብ ትሕቲ እቲ ኣኽሊል ገበሮ
እቲ መሰላታት ም እንቲ ኺኣትዎ ብእኡ ኺጽወር ብኽልተ ሸነኹ ኣጥበቖ
ነቲ መሰላታት ከኣ ካብ ዕጨይቲ ሽጢም ገይሩ ብወርቂ ለበጦ
ነቲ ቅዱስ ዘይቲ ቕብኣትን ነቲ ጽሩይ ምኡዝ ዕጣንን ድማ ከም ብልሓት እቶም ገበርቲ ጥዑም ጨና ገበሮ
መሰውኢ ምሕራር ድማ ካብ ዕጨይቲ ሽጢም ገበረ ምንዋሑ ሓሙሽተ እመት ምግፋሑ ኸኣ ሓሙሽተ እመት ኣርባዕተ መኣዝኑ ማዕረ ምብራኹ ድማ ሰለስተ እመት
ኣብ ኣርባዕቲኡ መኣዝኑ ኸኣ ኣቕርንቲ ገበረሉ እቲ ኣቕርንቱ ምስኡ ሓደ ነበረ በስራዚ ድማ ለበጦ
ኵሉ ኣቓሑ መሰውኢ ኸኣ ገበረ መኣከብ ሓሙዅስትን መጽሓርያን ጭሔሎን መውግእ ስጋን ምድጃን ንዅሉ ኣቓሑኡ ኻብ ኣስራዚ ገበሮ
ንመሰውኢ ዚኸውን ከም መንፊት ዝበለ መጋረዲ ኻብ ኣስራዚ ገይሩ ኣብ ትሕቲ ኣርከኑ ብሸነኽ ታሕቲ ኽሳዕ ፍርቁ ዚበጽሕ ገበሮ
ነቲ ኣርባዕተ መኣዝን መጋረዲ ኣስራዚ ኸኣ መሰላታት ኪኣትዎ ኣርባዕተ ቐለቤት ኣፍሰሰሉ
መሰላታት ከኣ ካብ ዕጨይቲ ሽጢም ገበረ በስራዚ ኸኣ ለበጦ
ነቲ መሰላታት ከኣ ብእኡ ኺጽወር ናብቲ ኣብ ጎቦታት መሰውኢ ዘሎ ቐላብቲ ኣእተዎ
ካብ ሉሕ ጓንጓ ገይሩ ሰርሖ
ገበራ ድማ ካብ ኣስራዚ ኣጋሮኡውን ካብ ኣስራዚ ገበረ ካብ መስትያታት እተን ኣብ ኣፍ ደገ ድንኳን መርኻብ ዜገልግላ ዝነበራ ኣንስቲ ገበሮ
ኣጸድ ድማ ገበረ
ነቲ ኣጸድ ብሸነኽ ደቡብ ካብ እተፋሕሰ ልሕጺ እንጣጢዕ ሚእቲ እመት ዝምንዋሑ መጋረጃታት ገበሮ
ኣዕኑዱ ዕስራ ኣእጋሩውን ዕስራ ኻብ ኣስራዚ ነበረ ናብቲ ኣዕኑድ መሰቓቐልን ኣዛንግን ከኣ ካብ ብሩር ነበረ
ብሸነኽ ሰሜን ድማ ሚእቲ እመት ኣዕኑድ ዕስራ ኣእጋሩ ኸኣ ዕስራ ኻብ ኣስራዚ ናይቲ ኣዕኑድ መሰቓቐልን ኣዛንግን ከኣ ካብ ብሩር ነበረ
ብሸነኽ ምዕራብ ድማ ሓምሳ እመት ዝምንዋሑ መጋረጃታት ኣዕኑድ ዓሰርተ ኣእጋሩውን ዓሰርተ ናይቲ ኣዕኑድ መሰቓቐልን ኣዛንግን ከኣ ካብ ብሩር ነበረ
ብሸነኽ ምብራቕ በቲ ጸሓይ እትወጸሉ ድማ ሓምሳ እመት ነበረ
ነቲ ኣፍ ደገ ብሓደ ሸነኹ ዓሰርተው ሓሙሽተ እመት መጋረጃ ምስ ሰለስተ ዓንድን ሰለስተ እግርን ነበረ
ከምኡ ድማ ብኻልኣይ ሸነኽ እሞ እቲ ኣፍ ደገ ኣጸድ በዝን በትን ዐዓሰርተው ሓሙሽተ እመት መጋረጃታት ምስ ሰለስተ ዓንዱን ሰለስተ እግሩን ነበሮ
ኵሉ መጋረጃታት ዙርያ እቲ ኣጸድ ካብ እተፋሕሰ ልሕጺ እንጣጢዕ ነበረ
ኣእጋር እቲ ኣዕኑድ ድማ ካብ ኣስራዚ ነበረ
ናይቲ ኣዕኑድ መሰቓቐልን ኣዛንግን ከኣ ካብ ብሩር ነበረ
ጕልላት እቲ ኣዕኑድ ድማ ብብሩር ተለቢጡ ነበረ ኵሉ ኣዕኑድ እቲ ኣጸድውን ኣዛንግ ብሩር ነበሮ
መጋረጃ ኣፍ ደገ ኣጸድ ድማ ካብ ሰማያውን ሕብሪ ደምን ጽሩይ ቀይሕን እተፋሕስ ልሕጺ እንጣጢዕን ተጠልፈ ምንዋሑ ዕስራ እመት ቍመቱ ኸኣ ብምግፋሑ ኸምቲ መጋረጃታት ኣጸድ ሓሙሽተ እመት ነበረ
ኣዕኑዱ ኣርባዕተ ኣእጋሩውን ኣርባዕተ ኻብ ኣስራዚ ነበረ መሰቓቐሊኡ ኸኣ ካብ ብሩር ነበረ ጕልላቱን ኣዛንጉን ብብሩር ተለበጠ ኵሉ ሽኻውልቲ ማሕደርን ናይቲ ኣጸድ ብዙርያኡን ካብ ኣስራዚ ነበረ
ጸብጻብ ናይቲ ማሕደር ናይ ምስክር ማሕደር ብትእዛዝ ሙሴ ንኣልግሎት ሌዋውያን ብኢድ ኢታማር ወዲ ኻህን ኣሮን እተጸብጸበ እዚ እዩ
በሳልኤል ወዲ ኡሪ ወዲ ሁር ካብ ነገድ ይሁዳ ድማ እቲ እግዚኣብሄር ንሙሴ ዝኣዘዞ ዅሉ ገበረ
ኦሆልያብ ወዲ ኣሒሳማኽ ካብ ነገድ ዳን ከኣ ምስኡ ነበረ ንሱ ቐራጽን ብሰማያውን ሕብሪ ደምን ጽሩይ ቀይሕን ልሕጺ እንጣጢዕን ብልሓተኛ ኣላምን ጠላፍን ነበረ
እቲ ንዅሉ ዕዮ ቤተ መቕደስ ንመስርሒ ዝዀነ ዅሉ ወርቂ እቲ እተዋህበ ወርቂ ብሲቃል መቕደስ ዕስራን ትሽዓተን ታለንትን ሾብዓተ ሚእትን ሰላሳን ሲቃልን ኰነ
ካብቶም ናይ ኣኼባ እተቘጽሩ እተዋህበ ብሩር ድማ ብሲቃል መቕደስ ሚእቲ ታለንትን ሽሕን ሾብዓተ ሚእትን ሰብዓን ሓሙሽተን ሲቃል ኰነ
ንነፍሲ ወከፍ ሰብ ካብቶም በቲ ቝጽሪ ዝሐለፉ ካብ ወዲ ዕስራ ዓመት ንላዕሊ እሞ ካብ ሹድሽተ ሚእትን ሰለስተን ሽሕን ሓሙሽተ ሚእትን ሓምሳን ሰብ ሓደ ቤቃ ንሱ ኸኣ ፈረቓ ሲቃል መቕደስ በጽሔ
እቲ ሚእቲ ታለንት ብሩር ድማ ንምፍሳስ ኣእጋር መቕደስን ኣእጋር መጋረጃን ሚእቲ ታለንት ንሚእቲ እግሪ ሓደ ታለንት ንሓደ እግሪ ዀነ
በቲ ሽሕን ሾብዓተ ሚእትን ሰብዓን ሓሙሽተን ሲቃል ድማ ነቲ ኣዕኑድ መሰቓቐሊ ገበረሉ ንጕልላቱ ኸኣ ለበጦ ኣዛንግውን ገበረሉ
እቲ እተዋህበ ኣስራዚ ድማ ሰብዓ ታለንትን ክልተ ሽሕን ኣርባዕተ ሚእትን ሲቃል እዩ
ብእኡ ኣእጋር ኣፍ ደገ ድንኳን ምርኻብን መሰውኢ ኣስራዝን ናይ ኣስራዚ መጋረዲኡን ኵሉ ኣቓሑ መሰውእን ኣእጋር ኣጸድ ብዙርያኡን ኣእጋር ኣፍ ደገ ኣጸድን ኵሉ ሽኻውልቲ ማሕደርን ኵሉ ሽኻውልቲ ኣጸድ ናይ ብዙርያኡን ገበረ
ድማ ካብ ሰማያውን ሕብሪ ደም ን ጽሩይ ቀይሕን ኣብ መቕደስ ዜገልግሉሉ ኣልባስ ኣገልግሎት ኣጸቢቖም ገበሩ
ከምቲ እግዚኣብሄር ንሙሴ ዝኣዘዞ ድማ ንኣሮን ቅዱሳት ኣልባስ ገበሩሉ
ነቲ ኤፎድ ካብ ወርቅን ሰማያውን ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ገበሮ
ነቲ ወርቂ ቐጥቂጦም ኣርቀቕዎ ምስ ሰማያውን ሕብሪ ደምን ጽሩይ ቀይሕን ልሕጺ እንጣጢዕን ብናይ ፈላጥ ብልሓት ኪእለም ከም ፈትሊ ገይሮም ቀደድዎ
ንሓድሕዱ እተላገበ መናኩብ ገበሩሉ ንሓድሕዱ ብኽልቲኡ ወሰኑ ተላገበ
እቲ ኣብ ልዕሊ ኤፎድ ዝነበረ እሞ ዝዕጠቕ ብብልሓት እተገብረ ቕናት ድማ ሓደ ዓይነት ዝስራሑ ምስኡ ብሓደ ነበረ
ከምቲ እግዚኣብሄር ንሙሴ ዝኣዘዞ ካብ ወርቅን ሰማያዊ ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ተገብረ
ኣዕናቝ እምኒ ብትትዖ ወርቂ እተኸበ ከም ኣቓራርጻ ማሕተም ስም ደቂ እስራኤል እተቐርጾ ገበሩ
ከምቲ እግዚኣብሄር ንሙሴ ዝኣዘዞ ድማ እቲ ኣእማን ንመዘከርታ ደቂ እስራኤል ኪኸውን ኣብ መንኵብ ኤፎድ ገበሮ
ነቲ ሳንቃ ኣፍ ልቢ ድማ ብብልሓት ፈላጥ እተገብረ ከምቲ ስራሕ ኤፎድ ገይሩ ኻብ ወርቅን ሰማያዊ ሕብሪ ደምን ጽሩይ ቀይሕን እተፋሕሰ ልሕጺ እንጣጢዕን ገበሮ
ኣርባዕቲኡ መኣዝኑ ማዕረ ነበረ ነቲ ሳንቃ ኣፍ ልቢ ድርብ ገበርዎ ምንዋሑ ስድሪ ወርዱ ኸኣ ስድሪ ድርብ ነበረ
ኣርባዕተ መስርዕ ኣዕናቝ ከኣ ኣዛነቑሉ
ኣብ ቀዳማይ መስርዕ ሳርድዮንን ቶጳዝዮንን ስመራግዶስን
ኣብ ካልኣይ መስርዕ ድማ ሰመንጉንን ሰፊሮስን ኣልማዝን
ኣብ ሳልሳይ መስርዕ ከኣ ህያክቶስን ኣካትን ኣሜቲስጦስን
ኣብ ራብዓይ መስርዕ ድማ ክሪሶሊትን ኦኒክስን ያስጲስን
ኣብቲ መዛነቒኡ ብትትዖ ወርቂ ተኸቢቡ ነበረ
እቲ ኣእማን ድማ ከምቲ ስማት ደቂ እስራኤል ከምቲ ስሞም ዓሰርተው ክልተ ነበረ
ነቶም ዓሰርተው ክልተ ነገድ ነፍሲ ወከፍ በብስሙ ኸም ቅርጺ ማሕተም ተቐርጸ
ኣብ ሳንቃ ኣፍ ልቢ ድማ ሰንሰላታት ካብ ጽሩይ ወርቂ ኸም ኣገባብራ ገመድ ብምጥዋይ ገበሩ
ክልተ ትትዖ ወርቅን ክልተ ቐለቤት ወርቅን ገበሩ እሞ ነቲ ኽልተ ቀለቤት ኣብ ክልተ መኣዝን ሳንቃ ኣፍ ልቢ ገበርዎ
ነቲ ኽልተ ትትዖ ወርቂ ድማ ኣብቲ ኽልተ ቐለቤት ኣብ ወሳስን ሳንቃ ኣፍ ልቢ ገበርዎ
ኽልተ ኻልእ ኣምፊ ናይቲ ኽልተ ትትዖ ድማ ኣብቲ ኽልተ መዛነቒ ኣጋጢሞም ኣብቲ ኽልተ መንኩብ ኤፎድ ብሸነኽ ቅድሚት ገበርዎ
ክልተ ቐለቤት ወርቂ ሰሪሖም ድማ ናብቲ ኽልተ ወሰን ሳንቃ ኣፍ ልቢ ኣብ ሸነኽ ኤፎድ ዘሎ ውሽጣዊ ጥርዚ ገበርዎ
ድማ ክልተ ቐለቤት ወርቂ ገበሩ እሞ ኣብ ክልቲኡ መንኩብ ኤፎድ ብታሕቲ ብሸነኽ ቅድሚት ኣብ ልዕሊ እቲ ብብልሓት እተገብረ ቕናት ኤፎድ ኣብ ጥቓ እቲ ዚጋጠመሉ ገበርዎ
እቲ ሳንቃ ኣፍ ልቢ ኣብ ልዕሊ እቲ ብብልሓት እተገብረ ቕናት ኤፎድ ኪኸውን ካብቲ ኤፎድ ድማ ከይፈስስ ነቲ ሳንቃ ኣፍ ልቢ ብቐላብቱ ምስ ቀላብቲ ኤፎድ ብሰማያዊ ገመድ ኣሰርዎ
ከምቲ እግዚኣብሄር ንሙሴ ዝኣዘዞ ገበሩ
ነቲ ናይ ኤፎድ ቀምሽ ላዕሊ ድማ ኩሉ ብሰማያዊ ኻብ እተኣልመ ዓለባ ገበሮ
እቲ ኣብ ማእከል እቲ ቐምሽ ዘሎ ኣፍ ምእንቲ ኸይቅደድ ከም ኣፍ ድርዒ ገይሩ ነቲ ኣፍ ዙርያኡ ቐምቀሞ
ነቲ ቐምሽ ከኣ ኣብ ታሕታይ ዘፈሩ ኻብ ሰማያውን ሕብሪ ድምን ጽሩይ ቀይሕን እተፋሕሰ ልሕጺ እንጣጢዕን ሮማናት ገበሩሉ
ቃጽላት ካብ ጽሩይ ወርቂ ገይሮም ድማ ነቲ ቓጽላት ኣብ መንጎ እቲ ሮማናት ኣብ ዘፈር እቲ ቐምሽ ዙርያኡ ኣብ መንጎ ሮማናት ገበርዎ
ምእንቲ ኼገልግሉሉ ሓደ ቓጽልን ሓደ ሮማንን ኣብ ዘፈር እቲ ቐምሽ ብዙርያኡ ገበሩ
ከምቲ እግዚኣብሄር ንሙሴ ዝኣዘዞ ገበሩ
ንኣሮንን ንደቁን ድማ ካብ ልሕጺ እንጣጢዕ ብማእለማ እተኣለመ ቐመውሽ ታሕትን መጠምጠምያ ኸኣ ካብ ልሕጺ እንጣጢዕ ጌጸኛ ቀበውዕ ድማ ካብ ልሕጺ እንጣጢዕ ስሬታትውን ካብ እተፋሕሰ ልሕጺ እንጣጢዕ እቲ ኻብ እተፋሕሰ ልሕጺ እንጣጢዕን ሰማያውን ሕብሪ ደምን ጽሩይ ቀይሕን ብምጥላፍ እተዐየ ቕናት ድማ ከምቲ እግዚኣብሄር ንሙሴ ዝኣዘዞ ገበሩ
ነቲ ቅዱስ ኣኽሊል ድማ ወርቂ ብሊቃ ገበሩሉ ኣብኡ ኸኣ ከም ኣቓራርጻ ማሕተም ገይሮም ንእግዚኣብሄር እተቐደሰ ዚብል ጽሕፈት ጸሐፉሉ
ከምቲ እግዚኣብሄር ንሙሴ ዝኣዝዞ ኸኣ ኣብ ልዕሊ እቲ መጠምጠምያ ኺእሰር ኣብኡ ሰማያዊ ፍሕሶ ገበሩሉ
ከምኡ ዅሉ ዕዮ ማሕደር ድንኳን ምርኻብ ተወድኤ
ደቂ እስራኤል ከምቲ እግዚኣብሄር ንሙሴ ዝኣዘዞ ዅሉ ገበሩ ከም ኡ ገበሩ
ድማ ነቲ ማሕደር ነቲ ድንኳንን ኵሉ ኣቓሑኡን ኣቑላፉን ኣልዋሑን ጋድማቱን ኣዕኑዱን ኣእጋሩን ናብ ሙሴ ኣምጽእዎ
እቲ መደረብታ እተቐርጸ ቘራብቲ ደዓውልን እቲ መደረብታ ቘራብቲ ተሃስን እቲ ዚጋረድ መጋረጃን ታቦት ምስክርን መሰላታቱን መኽደን መተዓረቕን እቲ ሰደቓ ምስ ኵሉ ኣቓሑኡን እንጌራ ምርኣይን እቲ ጽሩይ ቀዋሚ ቐንዴል ምስ ቅልዒ ቐነዲሉ እቲ ዚዳሎ ቕልዒ ቐነዲልን ኵሉ ኣቓሑኡን ዘይቲ ንቐዋሚ ቐንዴልን መስውኢ ወርቅን ዘይቲ ቕብኣትን ምኡዝ ዕጣንን መጋረጃ ኣፍ ደገ ድንኳንን መሰውኢ ኣስራዚ እቲ መጋረዲኡ ኣስራዚ መሰላታቱን ኵሉ ኣቓሑኡን ገበራን ኣጋሮኡን መጋረጃታት ኣጸድ ኣዕኑዱን ኣእጋሩን መጋረጃ ኣፍ ደገ ኣጸድን ኣግማዱን ሸኻውልቱን ኵሉ ኣቓሑ ንኣገልግሎት ማሕደር ንድንኳን ምርኻብ
እቲ ንኣገልግሎት መቕደስ ዚኸውን ኣልባስ ኣገልግሎት ቅዱሳት ኣልባስ ኣሮን ካህንን ናይ ደቁ ኣልባስ ክህነትን ከምቲ እግዚኣብሄር ንሙሴ ዝኣዘዞ ዅሉ ደቂ እስራኤል ንዅሉ ዕዮ ኸምኡ ገበርዎ
ሙሴ ድማ ንዅሉ ዕዮ ረኣዮ እንሆ ኸኣ ገይሮም ዎ ከም ቲ እግዚኣብሄር ዝኣዘዞ ከም ኡ ገበሩ
ሙሴ ድማ መረቖም
እግዚኣብሄር ንሙሴ ኸምዚ ኢሉ ተዛረቦ ብቐዳመይቲ ወርሒ ካብታ ወርሒ ኸኣ ብቐዳመይቲ መዓልቲ ነቲ ማሕደር ድንኳን ምርኻብ ትኸሎ
ነቲ ታቦት ምስክር ድማ ኣብኡ ኣንብሮ ነቲ መጋረጃ ኸኣ ኣብ ቅድሚ ታቦት ጋርዶ
ነቲ ሰደቓ ናብኡ ኣእቲኻ ድማ እቲ ኣብኡ ዚነበር ኣቓሑ ስርዓሉ
ቀዋሚ ቐንዴል ኣእቲኻ ኸኣ እቲ ቐነዲሉ ኣንብረሉ
ነቲ መዕጠኒ መሰውኢ ወርቂ ድማ ኣብ ቅድሚ ታቦት ምስክር ኣንብሮ ነቲ መጋረጃ ኸኣ ኣብ ኣፍ ደገ ማሕደር ግበሮ
ነቲ መሰውኢ ምሕራር ድማ ኣብ ቅድሚ ኣፍ ደገ ማሕደር ድንኳን ምርኻብ ግበሮ
ነቲ ገበራ ድማ ኣብ መንጎ ድንኳን ምርኻብን መሰውእን ኣንብሮ ማይ ከኣ ግበረሉ
ነቲ ኣጸድ ድማ ኣብ ዙርያኡ ግበሮ ነቲ መጋረጃ ኸኣ ኣብ ኣፍ ደገ እቲ ኣጸድ ግበሮ
ዘይቲ ቕብኣት ወሲድካ ኸኣ ነቲ ማሕደርን ኣብኡ ንዘሎ ዅሉን ቅባእ ንእኡን ንዅሉ ኣቓሑኡን ቀድሶ እሞ ቅዱስ ይኸውን
ንመሰውኢ ምሕራርን ንዅሉ ኣቓሑኡን ድማ ቅብኣዮ ነቲ መሰውኢ ቐድሶ እሞ እቲ መስውኢ ቅዱስ ቅዱሳን ይኸውን
ነቲ ገበራን ንኣጋሮኡን ከኣ ቅብኣዮን ቀድሶን
ንኣሮንን ንደቁን ድማ ናብ ኣፍ ደገ ድንኳን ምርኻብ ኣቕሪብካ ብማይ ሕጸቦም
ንኣሮን እቲ ቅዱስ ኣልባስ ከዲንካ ድማ ካህነይ ኪኸውን ቅብኣዮን ቀድሶን
ንደቁ ኸኣ ኣቕሪብካ ቐመውሽ ታሕቲ ኽደኖም
ነቦኦም ከም ዝቐባእካዮ ንኣታቶም ድማ ካህናተይ ኪዀኑኒ ቕብኣዮም
እቲ ምቕባኦም ከኣ ንውሉድ ወለዶኦም ንኽህነት ዘለኣለም ይኹነሎም
ሙሴ ድማ ከምቲ እግዚኣብሄር ዝኣዘዞ ዅሉ ገበረ ከምኡ ገበረ
ኰነ ኸኣ እቲ ማሕደር ኣብ ቀዳመይቲ ወርሒ ኣብ ካልኣይቲ ዓመት በታ ወርሒ ድማ ኣብ ቀዳመይቲ መዓልቲ ተተኽለ
ሙሴ ኸኣ ነቲ ማሕደር ኣቘሞ ኣእጋሩ ተኺሉ ነቲ ኣልዋሑ ደው ኣበሎ ጋድማቱ ኣእተወ ኣዕኑዱውን ተኸለ
ነቲ ድንኳን ከኣ ብልዕሊ እቲ ማሕደር ዘርግሖ ኣብ ልዕሊኡ ድማ መደረብታ እቲ ድንኳን ገበረ
ከምቲ እግዚኣብሄር ንሙሴ ዝኣዘዞ ገበረ
ነቲ ምስክር ወሲዱ ኸኣ ናብ ታቦት ኣእተዎ እሞ ነቲ ታቦት መሰላታት ገበረሉ ነቲ መኽደን መተዕረቒ ከኣ ኣብ ልዕሊ ታቦት ኣንበሮ
ከምቲ እግዚኣብሄር ንሙሴ ዝኣዘዞ ነቲ ታቦት ናብ ውሽጢ ማሕደር ኣእተዎ ነቲ ዚጋርድ መጋረጃ ድማ ሰቐሎ እሞ ነቲ ታቦት ምስክር ጋረደሉ
ነቲ ሰደቓ ከኣ ኣብ ድንኳን ምርኻብ ብሸነኽ ሰሜን ማሕደር ብወጻኢ እቲ መጋረጃ ገበሮ
ነቲ ዚስራዕ እንጌራ ድማ ከምቲ እግዚኣብሄር ንሙሴ ዝኣዘዞ ኣብ ልዕሊኡ ኣብ ቅድሚ እግዚኣብሄር ሰርዖ
ነቲ ቐዋሚ ቀንዴል ድማ ኣብቲ ድንኳን ምርኻብ ኣብ መንጽር ሰደቓ ብሸነኽ ደቡብ ማሕደር ኣንበሮ
ነቲ ቕልዒ ቐንዴል ከኣ ከምቲ እግዚኣብሄር ንሙሴ ዝኣዘዞ ኣብ ቅድሚ እግዚኣብሄር ኣብርሆ ነቲ መሰውኢ ወርቂ ድማ ናብ ድንኳን ምርኻብ ኣብ ቅድሚ መጋረጃ ኣንበሮ
ከምቲ እግዚኣብሄር ንሙሴ ዝኣዘዞ ድማ ኣብኡ ምኡዝ ዕጣን ዐጠነ
ነቲ መጋረጃ ኸኣ ኣብ ኣፍ ደገ እቲ ማሕደር ገበሮ
ነቲ መሰውኢ ም ሕራር ድማ ኣብ ኣፍ ደገ እቲ ማሕደር ድንኳን ም ርኻብ ኣንበሮ እሞ ከም ቲ እግዚኣብሄር ንሙሴ ዝኣዘዞ ዚሐርር መስዋእቲ መስዋእቲ ብልዕን ኣብኡ ኣዕረገ
ነቲ ገበራ ድማ ኣብ መንጎ ድንኳን ምርኻብን መሰውእን ኣንቢሩ ንምሕጻብ ዚኸውን ማይ ኣዕረቐሉ
ሙሴን ኣሮንን ደቁን ከኣ ኣእዳዎምን ኣእጋሮምን ካብኡ ይሕጸቡ ነበሩ
ናብ ድንኳን ምርኻብ ምስ ኣተዉን ናብ መሰውኢ ምስ ቀረቡን ከምቲ እግዚኣብሄር ንሙሴ ዝኣዘዞ ይሕጸቡ ነበሩ
ኣብ ዙርያ ማሕደርን መሰውእን ከኣ ኣጸድ ኣቘመ ነቲ ኣፍ ደገ መጋረጃ ጋረደሉ
ሙሴ ከኣ ነቲ ዕዮ ፈጸሞ
ሽዑ ነቲ ድንኳን ምርኻብ ደበና ኣጐልበቦ ክብሪ እግዚኣብሄር ከኣ ነቲ ማሕደር መልኦ
እቲ ደበና ኣብ ልዕሊኡ ስለ ዝዐረፈ እቲ ኽብሪ እግዚኣብሄር ድማ ነቲ ማሕደር መሊእዎ ስለ ዝነበረ ሙሴ ናብ ድንኳን ምርኻብ ኪኣቱ ኣይከኣለን
ብዅሉ እቲ ምጕዓዞም ደበና እግዚኣብሄር ኣብ ቅድሚ ዅሉ ቤት እስራኤል ብመዓልቲ ኣብ ልዕሊ እቲ ማሕደር ነበረ ብለይቲ ኸኣ ሓዊ ነበሮ እሞ ደቂ እስራኤል ብዅሉ ምጕዓዞም እቲ ደበና ኻብ ልዕሊ እቲ ማሕደር ምስ ዚልዐል ይነቕሉ ነበሩ
እቲ ደበና እንተ ዘይተላዕለ ግና ክሳዕ እታ ዚልዐለላ መዓልቲ ኣይነቕሉን ነበሩ
እግዚኣብሄር ንሙሴ ጸውዖ ካብቲ ድንኳን ምርኻብ ድማ ከምዚ ኢሉ ተዛረቦ ንደቂ እስራኤል ተዛረቦም በሎም ከኣ ካባኻትኩም ሰብ ንእግዚኣብሄር መስዋእቲ ምስ ዜቕርብ መስዋእትኹም ካብ ማል ካብ ኣሓን ካብ ጤለበጊዕን ኣቕርቡ
እቲ ዚሐርር መስዋእቲ ኻብ ኣሓ እንተዀነ ጐደሎ ዜብሉ ተባዕታይ የቕርብ እሞ ኣብ ቅድሚ እግዚኣብሄር ፍትዊ ኪኸውን ናብ ኣፍ ደገ ድንኳን ምርኻብ የቕርቦ
ኣብ ርእሲ እቲ ዚሐርር መስዋእቲ ኢዱ የንብር እሞ ንምትዕራቑ ቕቡል ይኸውን
ነቲ ዝራብዕ ድማ ኣብ ቅድሚ እግዚኣብሄር ይሕረዶ ነቲ ደሙ ኸኣ ደቂ ኣሮን እቶም ካህናት የቕርብዎ ነቲ ደም ድማ ኣብ ልዕሊ እቲ ኣብ ኣፍ ደገ ድንኳን ምርኻብ ዘሎ መሰውኢ ኣብ ዙርያኡ ይንጸግዎ
ነቲ ዚሐርር መስዋእቲ ቈርበቱ ጠቢሑ በብኽፍሉ ይቚረጾ
ደቂ ኣሮን እቲ ኻህን ድማ ኣብ መሰውኢ ሓዊ ይእጐዱ ኣብ ልዕሊ እቲ ሓዊ ኸኣ ዕጨይቲ ይጸፍጽፉ
እቶም ካህናት ደቂ ኣሮን ድማ ነቲ ኽፍልታት ርእስን ስብሕን ኣብ ልዕሊ እቲ ኣብ መሰውኢ ኣብ ልዕሊ ሓዊ ዘሎ ዕጨይቲ ይሰርዕዎ
ነቲ ናውቲ ኸብዱን ኣእጋሩን ግና ብማይ ይሕጸቦ እሞ እቲ ኻህን ንዂሉ ንዚሐርር መስዋእቲ ንመስዋእቲ ሓዊ ንእግዚኣብሄር ንጥዑም ጨና ኣብቲ መሰውኢ የሕርሮ
እቲ መስዋእቲ ኻብ ጤለበጊዕ እንተ ደኣ ዀይኑ ካብ ኣባጊዕ ወይ ካብ ኣጣል ጐደሎ ዜብሉ ተባዕታይ ንዚሐርር መስዋእቲ የቕርቦ
ኣብ ቅድሚ እግዚኣብሄር ንመሰውኢ ብሸነኽ ሰሜኑ ይሕረዶ
እቶም ካህናት ደቂ ኣሮን ድማ ነቲ ደሙ ኣብ ልዕሊ መሰውኢ ኣብ ዙርያኡ ይንጸግዎ
በብኽፍሉ ምስ ርእስን ስብሑን ይቚረጾ እቲ ኻህን ከኣ ኣብ ልዕሊ እቲ ኣብ መሰውኢ ኣብ ልዕሊ ሓዊ ዘሎ ዕጨይቲ ይስርዓዮ
ነቲ ናውቲ ኸብዱን ኣእጋሩን ግና ብማይ ይሕጸቦ እቲ ኻህን ድማ ንዂሉ የቕርቦ ኣብ መሰውኢ ኸኣ የሕርሮ
እዚ ዚሐርር መስዋእቲ
መስዋእቲ ሓዊ ንእግዚኣብሄር ጥዑም ጨና እዩ
እቲ ንእግዚኣብሄር ዚስውእ ዚሐርር መስዋእቲ ኻብ ኣዕዋፍ እንተ ደኣ ዀይኑ ካብ ባሬቶታት ወይ ካብ ጨጨዊት ርግቢ መስዋእቱ የቕርብ
እቲ ኻህን ድማ ናብ መሰውኢ ኣቕሪቡ ነቲ ርእሱ ይጥወዮ ኣብ መሰውኢ ኸኣ የሕርሮ እቲ ደሙ ኸኣ ኣብ ጎቦ መሰውኢ ይጸመቚ
ጭንጭራኡ ምስናይ ፈርሱ ናብ ጎቦ መሰውኢ ብሸነኽ ምብራቕ ናብቲ ስፍራ ሓመዂስቲ ይደርብዮ
በኽናፉ ይጭደዶ ግናኸ ኣይፈላልዮ እቲ ኻህን ከኣ ኣብ ልዕሊ እቲ ኣብ መሰውኢ ኣብ ልዕሊ ሓዊ ዘሎ ዕጨይቲ የሕርሮ እዚ ዚሐርር መስዋእቲ መስዋእቲ ሓዊ ንእግዚኣብሄር ጥዑም ጨና እዩ
ሓደ ንእግዚኣብሄር መስዋእቲ ብልዒ ምስ ዜቕርብ እቲ መስዋእቱ ኻብ ድኹም ሓርጭ ይኹን ዘይቲ ይኽዐወሉ ዕጣንውን ይግበሩሉ
ናብ ካህናት ደቂ ኣሮን የምጽኣዮ እቲ ኻህን ድማ ካብቲ ድኹም ሓርጩን ካብቲ ዘይቱን ምሉእ ኢድ ወሲዱ ምስ ኲሉ እቲ ዕጣኑን ገይሩ ንመዘከርታኡ ኣብ መሰውኢ የሕርሮ መስዋእቲ ሓዊ ንእግዚኣብሄር ጥዑም ጨና እዩ
እቲ ኻብ መስዋእቲ ብልዒ ዝተረፈ ንኣሮንን ንደቁን ይኹን
እዚ ኻብቲ ንእግዚኣብሄር ብሓዊ እተሰውኤ ቅዱስ ቅዱሳን እዩ
መስዋእቲ ብልዒ ኣብ እቶን ካብ እተሰንከተ ምስ እተቕርብ ድማ ካብ ድኹም ሓርጭ ብዘይቲ እተቘምጥዔ ዘይበዂዔ ቅጫታትን ዘይቲ እተለኸየ ዘይበዂዔ ረቀቕቲ ቅጫታትን ይኹን
መስዋእትኻ ኣብ መቚሎ ኻብ እተሰንከተ እንተ ዀይኑ ካብ ድኹም ሓርጭ ብዘይቲ እተቘምጥዔ ዘይበዂዔ ይኹን
ቈራሪስካ ኸኣ ዘይቲ ኽዐወሉ ንሱ መስዋእቲ ብልዒ እዩ
መስዋእስትኻ ኣብ ቊራዕ እተገብረ መስዋእቲ ብልዒ እንተ ዀነ ካብ ድኹም ሓርጭ ምስ ዘይቲ ይገበር
እቲ ኻብዚ ነገርዚ እተገብረ መስዋእቲ ብልዒ ናብ እግዚኣብሄር ኣምጽኣዮ ናብቲ ኻህን ድማ ኣቕርቦ ንሱ ኸኣ ናብ መሰውኢ የቕርቦ
እቲ ኻህን ድማ ካብቲ መስዋእቲ ብልዒ ንመዘከርታ ዚኸውን ኣልዒሉ ኣብ መሰውኢ የሕርሮ
መስዋእቲ ሓዊ ንእግዚኣብሄር ጥዑም ጨና እዩ
እቲ ኻብ መስዋእቲ ብልዒ ዝተረፈ ድማ ንኣሮንን ንደቁን ይኹን
እዚ ኻብቲ ንእግዚኣብሄር ብሓዊ እተገብረ መስዋእቲ ቅዱስ ቅዱሳን እዩ
እቲ ንእግዚኣብሄር እተቕርብዎ መስዋእቲ ብልዒ ገለ እኳ ብኹዕ ኣይገበር
ካብ ብኹዕ ኰነ ወይ ካብ መዓር ንእግዚኣብሄር ገለ እኳ መስዋእቲ ሓዊ ኣይተሕርሩ
ከም መስዋእቲ ቐዳማይ ፍረ ናብ እግዚኣብሄር ኣቕርብዎ ግናኸ ከም ጥዑም ጨና ኣብ መሰውኢ ኣይገበር
ንዂሉ ናይ ብልዒ መስዋእትኻ ብጨው ኣቃምሞ ኣብቲ ናይ ብልዒ መስዋእትኻ ጨው ኪዳን ኣምላኽካ ኣይተትርፈሉ ኣብ ኲሉ መስዋእትኻ ጨው ኣቕርብ
ካብ በዂሪ ፍርያት ንእግዚኣብሄር መስዋእቲ ብልዒ እንተ ኣቕረብካ ካብ በዂሪ ፍርያትካ ልምሉም እተበቈጸ ኣብ ሓዊ እተጠብሰ ሰዊት ንመስዋእቲ ብልዒ ኣቕርብ
ኣብ ልዕሊኡ ድማ ዘይቲ ኽዐወሉ ዕጣንውን ግበረሉ
እዚ መስዋእቲ ብልዒ እዩ
እቲ ኻህን ከኣ ካብቲ ሕሱይ እኽልን ካብቲ ዘይትን ምስ ኲሉ ዕጣን ገይሩ ንመዘከርታ የሕርሮ
ንእግዚኣብሄር መስዋእቲ ሓዊ እዩ
መስዋእቱ ድማ መስዋእቲ ም ስጋና እንተ ዀይኑ እሞ ካብ ኣሓ እንተ ኣቕረበ ተባዕታይ ወይ ኣንስተይቲ ጐደሎ ዜብሉ ኣብ ቅድሚ እግዚኣብሄር የቕርብ
ኢዱ ኸኣ ኣብ ልዕሊ ርእሲ እቲ መስዋእቱ የንብር ኣብ ኣፍ ደገ ድንኳን ምርኻብ ድማ ይሕረዶ
ነቲ ደሙ ኸኣ ካህናት ደቂ ኣሮን ኣብ ልዕሊ መሰውኢ ኣብ ዙርያኡ ይንጸግዎ
ካብ መስዋእቲ ምስጋና ድማ እቲ ንናውቲ ኸብዲ ዚኸድን ስብሕን ኣብ ኣምዑት ዘሎ ዂሉ ስብሕን ንእግዚኣብሄር መስዋእቲ ሓዊ የቕርበሉ
ድማ ክልቲኤን ኲሊት ምስቲ ኣብ ሽምጢ ውሽጢ ዘሎ ስብሔንን ነቲ ኣብ ጥቓ ዀለሊት ዘሎ ስብሒ ኸብድን ይፍለ
ደቂ ኣሮን ድማ ኣብ መሰውኢ ኣብ ልዕሊ እቲ ኣብ ሓዊ ዘሎ ዕጨይቲ ኣብ ልዕሊ እቲ ዚሐርር መስዋእቲ የሕርርዎ
መስዋእቲ ሓዊ ንእግዚኣብሄር ጥዑም ጨና እዩ
እቲ ንእግዚኣብሄር ንመስዋእቲ ምስጋና ዜቕርቦ መስዋእቱ ኻብ ጤለበጊዕ እንተ ዀይኑ ተባዕታይ ወይ ኣንስተይቲ ጐደሎ ዜብሉ የቕርብ
ንመስዋእቱ ገንሸል እንተ ኣቕረበ ኣብ ቅድሚ እግዚኣብሄር የቕርቦ
ኢዱ ኣብ ልዕሊ ርእሲ እቲ መስዋእቱ ኣንቢሩ ኣብ ቅድሚ ድንኳን ምርኻብ ይሕረዶ
ነቲ ደሙ ድማ ደቂ ኣሮን ኣብ ልዕሊ መሰውኢ ኣብ ዙርያኡ ይንጸግዎ
ካብቲ መስዋእቲ ም ስጋና ድማ እቲ ስብሑ ብዘሎ ዀልኰሉ ኻብ ቀራጺቶ ፈልዩ ምስናይ እቲ ንናውቲ ኸብዲ ዚኸድን ስብሕን እቲ ኣብ ናውቲ ኸብዲ ዘሎ ዂሉ ስብሕን ክልቲኤን ኲሊት ም ስቲ ኣብ ሽም ጢ ውሽጢ ዘሎ ስብሔንን እቲ ኻብ ጥቓ ዀለሊት ዚፈልዮ ስብሒ ኸብድን ንእግዚኣብሄር መስዋእቲ ሓዊ የቕርቦ
እቲ ኻህን ድማ ኣብ መሰውኢ የሕርሮ
ንእግዚኣብሄር ብሓዊ እተገብረ መስዋእቲ ብልዒ እዩ
መስዋእቱ ጤል እንተ ዀይና ኣብ ቅድሚ እግዚኣብሄር የቕርባ
ኢዱ ኣብ ልዕሊ ርእሳ ኣንቢሩ ድማ ኣብ ቅድሚ ድንኳን ምርኻብ ይሕረዳ
ደቂ ኣሮን ከኣ ነቲ ደማ ኣብ ልዕሊ መሰውኢ ኣብ ዙርያኡ ይንጸግዎ
ካብኡ እቲ ንናውቲ ኸብዲ ዚኸድን ስብሕን ኣብ ናውቲ ኸብዲ ዘሎ ዂሉ ስብሕን ክልቲኤን ኲሊት ምስቲ ኣብ ሽም ጢ ውሽጢ ዘሎ ስብሔንን እቲ ኻብ ጥቓ ዂሊት ዚፈልዮ ስብሒ ኸብድን መስዋእቱ ንእግዚኣብሄር መስዋእቲ ሓዊ የቕርበሉ
እቲ ኻህን ድማ ነዚ ኣብ መሰውኢ የሕርሮ
እንጌራ መስዋእቲ ሓዊ ንጥዑም ጨና እዩ
ኲሉ ስብሒ ናይ እግዚኣብሄር እዩ
እዚ ኣብ ኲሉ እትነብርዎ ንውሉድ ወለዶኹም ሕጊ ዘለኣለም ይኹን ስብሒ ዘበለን ደም ዘበለን ኣይትብልዑ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም ሓደ ሰብ ካብቲ እግዚኣብሄር ኣይትግበርዎ ኢሉ ዝኣዘዞ ኹሉ ሓደ ብምግባሩ ብዘይ ፍልጠት ሓጢኣት እንተ ገበረ እቲ እተቐብኤ ኻህን እንተ ዀይኑ ሓጢኣት ዝገበረ እሞ በዚ ነቲ ህዝቢ በዳሊ እንተ ገበሮ ስለቲ ዝገበሮ ሓጢኣቱ ንመስዋእቲ ሓጢኣት ጐደሎ ዜብሉ ዝራብዕ ንእግዚኣብሄር የቕርበሉ
ነቲ ዝራብዕ ናብ ቅድሚ እግዚኣብሄር ናብ ኣፍ ደገ ድንኳን ምርኻብ የምጽኣዮ ኢዱ ኣብ ልዕሊ ርእሲ እቲ ዝራብዕ የንብር እሞ ኣብ ቅድሚ እግዚኣብሄር ይሕረዶ
እቲ ቕቡእ ካህን ድማ ካብ ደም እቲ ዝራብዕ ወሲዱ ናብ ድንኳን ምርኻብ የእትዎ
እሞ እቲ ኻህን ኣጻብዑ ኣብቲ ደም ይጥማዕ ካብቲ ደም ከኣ ኣብ ቅድሚ እግዚኣብሄር ኣብ ቅድሚ መጋረጃ መቕደስ ሾብዓተ ሳዕ ይንጸግ
እቲ ኻህን ድማ ካብቲ ደም ኣብ ኣቕርንቲ እቲ ኣብ ቅድሚ እግዚኣብሄር ኣብ ድንኳን ምርኻብ ዘሎ መሰውኢ ምኡዝ ዕጣን ይግበር
ኲሉ ደም እቲ ዝራብዕ ከኣ ኣብ እግሪ እቲ ኣብ ኣፍ ደገ ድንኳን ምርኻብ ዘሎ መሰውኢ ምሕራር ይኽዐዎ
ካብቲ ዝራብዕ መስዋእቲ ሓጢኣት ኲሉ ስብሒ እቲ ንናውቲ ኸብዲ ዚኸድን ስብሕን እቲ ኣብ ናውቲ ኸብዲ ዘሎ ዂሉ ስብሕን የልዕል ድማ ክልቲኤን ኲሊትን እቲ ኣብ ሽምጢ ውሽጢ ዘሎ ስብሔንን እቲ ኣብ ጥቓ ዀለሊት ዘሎ ስብሒ ኸብድን የልዕል ከምቲ ኻብ ዝራብዕ መስዋእቲ ምስጋና ዚለዐል ነዚ እቲ ኻህን ኣብ መሰውኢ ምሕራር የሕርሮ
ቈርበት እቲ ዝራብዕን ኲሉ ስጋኡን ምስናይ ርእሱን መሓውሩን ናውቲ ኸብዱን ፈርሱን እቲ ዝራብዕ ብምሉኡ ኻብ ሰፈር ናብ ጽርይቲ ቦታ ናብታ ሓመዂስቲ ዚጐሐፋ የምጽኣዮ
ኣብ ልዕሊ ዕጨይቲ ገይሩ ብሓዊ የሕርሮ
ኣብታ ሓመዂስቲ ዚጐሐፋ ይሕረር
ብዘሎ እቲ ኣኼባ እስራኤል እንተ ሰሐተ እቲ ነገር ከኣ ካብ ኣዒንቲ ማሕበር እንተ ተኸወለ እሞ ካብቲ እግዚኣብሄር ኣይትግበርዎ ኢሉ ዝኣዘዞ ዂሉ ሓደ ብምግባሮም እንተ በደሉ እቲ ዝገበርዎ ሓጢኣት ምስ ተፈለጠ እታ ማሕበር ንመስዋእቲ ሓጢኣት ሓደ ዝራብዕ ተቕርብ ናብ ቅድሚ ድንኳን ምርኻብ ከኣ ተምጽኣዮ
እቶም ዓበይቲ እቲ ኣኼባ ድማ ኣብ ቅድሚ እግዚኣብሄር ኣእዳዎም ኣብ ልዕሊ ርእሲ እቲ ዝራብዕ የንብሩ እቲ ዝራብዕ ከኣ ኣብ ቅድሚ እግዚኣብሄር ይተሐረድ
እቲ እተቐብኤ ኻህን ድማ ካብ ደም ዝራብዕ ናብ ድንኳን ምርኻብ የምጽእ እቲ ኻህን ከኣ ኣጻብዑ ኣብቲ ደም ጠሚዑ ኣብ ቅድሚ እግዚኣብሄር ናብ ቅድሚ መጋረጃ ሾብዓተ ሳዕ ይንጸግ
ካብቲ ደም ከኣ ኣብ ኣቕርንቲ እቲ ኣብ ቅድሚ እግዚኣብሄር ኣብ ድንኳን ምርኻብ ዘሎ መሰውኢ ይግበር
ንዂሉ እቲ ደም ከኣ ኣብ እግሪ እቲ ኣብ ቅድሚ ኣፍ ደገ ድንኳን ምርኻብ ዘሎ መሰውኢ ምሕራር ይኽዐዎ
ንኹሉ እቲ ስብሒ ድማ ካብኡ ኣልዒሉ ኣብ መሰውኢ የሕርሮ
እዚ ነቲ ዝራብዕ ይግበር ነቲ ዝራብዕ መስዋእቲ ሓጢኣት ከም ዝገበሮ ነዚ ኸኣ ከምኡ ይግበሮ
ከምኡ እቲ ኻህን የተዐርቆም ሽዑ ይሕደገሎም
ነቲ ዝራብዕ ድማ ካብቲ ሰፈር ንወጻኢ የውጽኣዮ ነቲ ቐዳማይ ዝራብዕ ከም ዘሕርሮ የሕርሮ
እዚ ናይቲ ኣኼባ መስዋእቲ ሓጢኣት እዩ
ሓደ ሹም ከኣ ከይፈለጠ ኻብቲ እግዚኣብሄር ኣም ላኹ ኣይትግበርዎ ኢሉ ዝኣዘዞ ኹሉ ሓደ ብምግባሩ በዲሉ እንተ ሓጥኤ እቲ ዝገበሮ ሓጢኣት ድማ እንተ ተፈለጦ ንመስዋእቱ ኻብ ኣጣሉ ሓደ ተባዕታይ ጐደሎ ዜብሉ ድቤላ የምጽእ
ኢዱ ኣብ ርእሲ እቲ ድቤላ የንብር ኣብታ ኣብ ቅድሚ እግዚኣብሄር ዚሐርር መስዋእቲ ዚሐርዱላ ቦታ ኸኣ ይሕረዶ
ንሱ መስዋእቲ ሓጢኣት እዩ
እቲ ኻህን ድማ ካብቲ ደም መስዋእቲ ሓጢኣት በጻብዑ ይውሰድ ኣብ ልዕሊ ቐርኒ መሰውኢ ምሕራርውን ይግበሮ
ነቲ ደሙ ኸኣ ኣብ እግሪ መሰውኢ ምሕራር ይኽዐዎ
ንዂሉ እቲ ስብሑ ድማ ከምቲ ንስብሒ መስዋእቲ ምስጋና ዚግበር ኣብ መሰውኢ የሕርሮ
እቲ ኻህን ድማ ካብ ሓጢኣቱ የተዐርቆ ይሕደገሉ ኸኣ
ካብ ህዝቢ እታ ሃገር ሓንቲ ነፍሲ ከይፈለጠት ካብቲ እግዚኣብሄር ኣይትግበርዎ ኢሉ ዝኣዘዞስ ሓደ ብምግባራ በዲላ እንተ ሓጥኤት እቲ ዝገበሮ ሓጢኣቱ እንተ ተፈለጦ ስለ እቲ ዝገበሮ ሓጢኣቱ መስዋእቱ ጐደሎ ዜብላ ኣንስተይቲ ጤል የምጽእ
ኢዱ ድማ ኣብ ልዕሊ ርእሲ እታ መስዋእቲ ሓጢኣት የንብር ነታ መስዋእቲ ሓጢኣት ኣብ ቦታ እቲ ዚሐርር መስዋእቲ ይሕረዳ
እቲ ኻህን ድማ ካብ ደማ በጻብዑ ወሲዱ ኣብ ልዕሊ ቐርኒ መሰውኢ ምሕራር ይግበር ንዂሉ እቲ ደም ከኣ ኣብ እግሪ መሰውኢ ይኽዐዎ
ከምቲ ኻብ መስዋእቲ ምስጋና ዚፍለ ስብሒ ንዂሉ እቲ ስብሒ ይፍለ እቲ ኻህን ድማ ንእግዚኣብሄር ንጥዑም ጨና ኣብ መሰውኢ የሕርሮ
እቲ ኻህን ድማ የተዐርቆ ይሕደገሉ ኸኣ
ንመስዋእቲ ሓጢኣቱ ገንሸል እንተ ኣምጽኤ ኸኣ ጐደሎ ዜብላ ኣንስተይቲ የምጽእ
ኢዱ ድማ ኣብ ልዕሊ ርእሲ እታ መስዋእቲ ሓጢኣት የንብር ኣብታ ዚሐርር መስዋእቲ ዚሐርዱላ ቦታ ንመስዋእቲ ሓጢኣት ይሕረዳ
እቲ ኻህን ድማ ካብ ደም እታ መስዋእቲ ሓጢኣት በጻብዑ ወሲዱ ኣብ ልዕሊ ቐርኒ መሰውኢ ምሕራር ይግበር
ንዀሉ ደማ ኸኣ ኣብ እግሪ መሰውኢ ይኽዐዎ
ከምቲ ኻብ ገንሸል መስዋእቲ ምስጋና ዚፍለ ስብሒ ንዂሉ እቲ ስብሒ ይፍለ እሞ እቲ ኻህን ኣብ ልዕሊ እቲ ንእግዚኣብሄር ብሓዊ ዚግበር መስዋእቲ ኣብ መሰውኢ የሕርሮ
እቲ ኻህን ድማ ብዛዕባ እቲ ዝገበሮ ሓጢኣቱ የተዐርቆ ይሕደገሉ ኸኣ
ሰብ ቃል ማሕላ ሰሚዑ ንሱ ብዝረኣዮ ወይ ብዝፈለጦ ምስክር ኰይኑ እንተ ዘይገለጾ ብእኡ ሓጢኣት እንተ ገበረ በደሉ ይጸውር
ወይ ሓደ ኸይፈለጠ ገለ ርኹስ ነገር እንተ ተንከየ ገምቢ ርኹስ ኣራዊት እንተ ዀነ ወይ ገምቢ ርኹስ እንስሳ ቤት ወይ ገምቢ ርኹስ ለመምታ ንሱ ረኺሱ እዩ እሞ በዳሊ እዩ
ወይ ከይፈለጠ ንርኽሰት ሰብ ብዝዀነ ዜርክሶ ርኽሰት እንተ ተንከየ እሞ ምስ ተፈለጦ በዳሊ እዩ
ወይ ሓደ ገለ ኽፉእ ወይ ጽቡቕ ንምግባር ዝዀነ ይኹን ሰብ ብዘይ ሓሳብ ከም ዚምሕል ከይፈለጠ ብዘይ ሓሳብ ብኸናፍሩ እንተ መሐለ እሞ ምስ ተፈለጦ ብሓደ ኻብዚ ነገርዚ በዳሊ እዩ
ኪኸውን ድማ እዩ ካብዚ ነገርዚ ብሓደ ምስ በደለ በቲ ዝገበሮ ሓጢኣት ይናዘዝ
ብዛዕባ እቲ ዝገበሮ ሓጢኣቱ ድማ ንመስዋእቲ በደሉ ኻብ መጓሴኡ ንመስዋእቲ ሓጢኣት ሓንቲ ሽበን ወይ ኣርሕዶ ንእግዚኣብሄር የቕርበሉ
እቲ ኻህን ድማ ብዛዕባ ሓጢኣቱ የተዐርቆ
ንበጊዕ ዝኣክል ዓቅሚ እንተ ዜብሉ ኸኣ ንመስዋእቲ እቲ ዝገበሮ በደል ክልተ ባሬቶ ወይ ክልተ ጫጩት ርግቢ ሓንቲ መስዋእቲ ሓጢኣት ሓንቲ ኸኣ ንዝሓርር መስዋእቲ ንእግዚኣብሄር የቕርበሉ
ናብ ካህን የምጽኣየን ንሱ ኸኣ ቅድም እታ መስዋእቲ ሓጢኣት እትኸውን የቅርብ ርእሳ ኸይፈለየስ ካብ ጥቃ ኽሳዳ ይጥወያ
ካብቲ ደም መስዋእቲ ሓጢኣት ድማ ኣብ ጎቦ መሰውኢ ይንጸግ ነቲ ዝተረፈ ደም ከኣ ኣብ እግሪ መሰውኢ ይጽመቆ
ንሱ መስዋእቲ ሓጢኣት እዩ
ነታ ኻልአይቲ ኸኣ ከም ቲ ስርዓት ዚሐርር መስዋእቲ ይግበራ
እቲ ኻህን ድማ ካብቲ ዝገበሮ ሓጢኣቱ የተዐርቆ ይሕደገሉ ኸኣ
ንኽልተ ባሬቶ ወይ ንኽልተ ጫጩት ርግቢ ዓቅሚ እንተ ዜብሉ ግና ስለ እቲ ዝገበሮ ሓጢኣት ንመስዋእቲ ሓጢኣቱ ዓስራይ ኣፍ ኤፉ ድኹም ሓርጭ የምጽእ
መስዋእቲ ሓጢኣት እዩ እሞ ዘይቲ ኣይኽዐወሉ
ዕጣን ከኣ ኣይግበረሉ
ናብቲ ኻህን ድማ የምጽኣዮ እቲ ኻህን ከኣ ካብኡ ንመዘከርታ ኢዱ ምሉእ ወሲዱ ኣብ መሰውኢ ኣብ ልዕሊ እቲ ንእግዚኣብሄር ብሓዊ ዚግበር መስዋእቲ የሕርሮ
ንሱ መስዋእቲ ሓጢኣት እዩ
ብሓደ ኻብዚ ነገርዚ ንዝበደለ እቲ ኻህን የተዐርቆ ይሕደገሉ ኸኣ
እቲ ዝተረፈ ድማ ከምቲ ናይ መስዋእቲ ብልዒ ንኻህናት ይኹን
እግዚኣብሄር ድማ ንሙሴ ኸምዚ ኢሉ ተዛረቦ ሰብ በደል እንተ በደለ ብገለ እቲ ንእግዚኣብሄር እተቐደሰ ነገር ከይፈለጠ ሓጢኣት እንተ ገበረ ንመስዋእቲ በደሉ ኻብ መጎሰ ኣባጊዕ ከምቲ ብሲቃል መቕደስ ብሲቃላት ብሩር ዝገምገምካሉ ጎደሎ ዜብሉ ድዑል መስዋእቲ በደል ንእግዚኣብሄር የምጽኣሉ
በቲ ኣብቲ ቅዱስ ነገር ዝገበሮ ሓጢኣት ይኽሐስ ሓምሳይ ኣፍ ከኣ ይወስኸሉ ንኻህን ድማ ይሃቦ
እቲ ኻህን ከኣ በቲ ድዑል መስዋእቲ በደል የተዐርቆ ይሕደገሉ ድማ
ሰብ ካብቲ እግዚኣብሄር ኣይትግበርዎ ኢሉ ዝአዘዞ ዂሉ ሓደ ብምግባሩ እንተ ሐጥኤ ከይፈለጠ እኳ ኽነሱ በዳሊ እዩ እሞ በደሉ ይጸውር
ንመስዋእቲ በደል ከኣ ከም ገምጋምካ ካብ መጓሰ ኣባጊዕ ጐደሎ ዜብሉ ድዑል ናብ ካህን የምጽእ
ብዛዕባ እቲ ብዘይ ፍልጠት ዝገበሮ ጌጋ እቲ ኻህን የተዐርቆ ይሕደገሉ ኸኣ
ርግጽ ንእግዚኣብሄር በዲሉ እዩ እሞ እዚ መስዋእቲ በደል እዩ
እግዚኣብሄር ድማ ንሙሴ ኸምዚ ኢሉ ተዛረቦ ሰብ ንእግዚኣብሄር በደል ብምብዳሉ ሓጢኣት እንተ ገበረ ብጻዩ ዘንበረሉ ሕድሪ ብም ጥላሙ ወይ ኣብ ኢዱ ብዘትሓዞ ወይ ገለ ብዝኸተሮ ወይ ብዝዐመጾ ወይ ገለ ጥፉእ ረኺቡ ኸሎ ኣሉ ኢሉ ብሓሶት ብምምሓሉ ብሓደ ኻብ ዝዀነ ነገር ሰብ ሓጢኣት ብዝገበረሉ ይኸውን ድማ ሓጢኣት ብምግባሩ በዳሊ ምስ ኰነ ንሱ እቲ ኸትሪ ዝኸተሮ ወይ እቲ ዓመጽ ዝዓመጾ ወይ ሕድሪ ዘንበረሉ ወይ ጠፊኡ ዝረኸቦ ወይ ብዝዀነ ነገር ሐስዩ ዝመሐለሉ ይምለሶ ብምሉኡ ይምለሶ ኣብ ልዕሊኡ ኸኣ ሕምሻኡ ይወስኸሉ
በታ መስዋእቲ በደሉ ዜቕርበላ መዓልቲ ነቲ ዋናኡ ይምለሰሉ
ንመስዋእቲ በደል ድማ ካብ መጓሰ ኣባጊዕ ከም ገምጋምካ ጐደሎ ዜብሉ ድዑል መስዋእቲ በደሉ ንእግዚኣብሄር ናብ ካህን የምጽእ
እቲ ኻህን ከኣ ኣብ ቅድሚ እግዚኣብሄር የተዐርቆ ካብ ዝዀነ ዝገበሮ ድማ ብእኡ በዳሊ ዝዀነ ኪሕደገሉ እዩ
እግዚኣብሄር ድማ ንሙሴ ኸምዚ ኢሉ ተዛረቦ ንኣሮንን ንደቁን ከምዚ ኢልካ ኣዝዞም ሕጊ እቲ ዚሐርር መስዋእቲ እዚ እዩ እቲ ዚሐርር መስዋእቲ ኣብ ልዕሊ እቲ ኣብ መሰውኢ ዚነድድ ዕጨይቲ ምሉእ ለይቲ ኽሳዕ ዚወግሕ ይነበር እቲ ሓዊ መሰውኢ ኸኣ ይንደድ
እቲ ኻህን ቀምሽ ልሕጺ እንጣጢዕ ይከደን ኣብ ስጋኡ ድማ ስረ ልሕጺ እንጣጢዕ ይግበር
ነቲ ሓመዂስቲ ናይቲ ዚሐርር መስዋእቲ ኣብ መሰውኢ ሓዊ ዝበልዖ ሓፊሱ ኣብ ጎቦ መሰውኢ ይግበሮ
ደሓር ክዳውንቱ የውጽእ ካልእ ክዳውንቲ ድማ ይከደን ነቲ ሓመዂስቲ ኸኣ ካብቲ ሰፈር ኣብ ጽሩይ ቦታ የውጽኣዮ
እቲ ኣብ መሰውኢ ዘሎ ሓዊ ኣብኡ ይንደድ ኣይጥፋእ
እቲ ኻህን ከኣ ኣብ ጸጽባሕ ኣብ ልዕሊኡ ዕጨይቲ የንድድ
ኣብ ልዕሊኡ ድማ እቲ ዝሓርር መስዋእቲ ይግበር ኣብ ልዕሊኡ ኸኣ ስብሒ መስዋእቲ ምስጋና የሕርር
እቲ ሓዊ ወርትግ ኣብ ልዕሊ መሰውኢ ይንደድ ኣይጥፋእ
ሕጊ መስዋእቲ ብልዒ ድማ እዚ እዩ ደቂ ኣሮን ኣብ ቅድሚ እግዚኣብሄር ናብ ቅድሚ መሰውኢ የቕርብዎ
ካብኡ ካብቲ ናይ መስዋእቲ ብልዒ ድኹም ሓርጭ ከኣ ኢዱ ምሉእ የልዕል ካብ ዘይቱ ድማ ምስቲ ኣብ ልዕሊ መስዋእቲ ብልዒ ዘሎ ዂሉ ዕጣን ገይሩ ንመዘከሪ ንእግዚኣብሄር ጥዑም ጨና ኣብ መሰውኢ የሕርሮ
እቲ ኻብኡ ዝተረፈ ድማ ኣሮንን ደቁን ይብልዕዎ ከይበዂዔ ኣብ ቅዱስ ቦታ ይበላዕ
ኣብ ኣጸድ ድንኳን ምርኻብ ኰይኖም ይብልዕዎ
ብማይ ብሑቕ ኣይሰንከት
እዚ ኻብቲ ብሓዊ እተገብረ መስዋእተይ ዝሀብክዎም ግዲኦም እዩ
ከም መስዋእቲ ሓጢኣትን ከም መስዋእቲ በደል ቅዱስ ቅዱሳን እዩ
ካብ ደቂ ኣሮን ተባዕታይ ዝዀነ ዂሉ ይብልዓዮ
እዚ ኻብቲ ንእግዚኣብሄር ብሓዊ እተገብረ መስዋእትታት ንውሉድ ወለዶኹም ናይ ዘለኣለም መሰሎም ይኹን
ነፍሲ ወከፍ ዝተንከዮ ይቀደስ
እግዚኣብሄር ድማ ንሙሴ ኸምዚ ኢሉ ተዛረቦ ኣሮንን ደቁን በታ ዚቕብኣላ መዓልቲ ንእግዚኣብሄር ዜቕርብዎ መስዋእቲ እዚ እዩ ንናይ ወርትግ መስዋእቲ ብልዒ ዓስራይ ኣፍ ኤፋ ድኹም ሓርጭ ፈረቓኡ ብጊሓት ፈረቓኡ ኸኣ ምሸት
ምስ ዘይቲ ኣብ መቕሎ ይሰንከት
ምስ ተቘምጥዔ ኸኣ ኣምጽኣዮ
ንእግዚኣብሄር ንጥዑም ጨና ብሱል ቈረርስ ጌርካ መስዋእቲ ብልዒ ኣቕርበሉ
እቲ ኻብ ደቁ ኣብ ስፍራኡ ዚቕባእ ካህን ድማ ከምኡ ይግበር
ንስርዓት ዘለኣለም ብምሉኡ ንእግዚኣብሄር ይሕረር
ኲሉ ናይ ካህን መስዋእቲ ብልዒ ብምሉኡ ይሕረር ኣይበላዕ
እግዚኣብሄር ድማ ንሙሴ ኸምዚ ኢሉ ተዛረቦ ንኣሮንን ንደቁን ከምዚ ኢልካ ተዛረቦም ሕጊ መስዋእቲ ሓጢኣት እዚ እዩ እቲ መስዋእቲ ሓጢኣት ኣብታ ዚሐርር መስዋእቲ ዚሕረደላ ቦታ ኣብ ቅድሚ እግዚኣብሄር ይተሐረድ
ንሱ ቅዱስ ቅዱሳን እዩ
እቲ ኻህን ብዛዕባ ሓጢኣት ዜቕርቦ ይብልዓዮ
ኣብ ኣጸድ ድንኳን ምርኻብ ኣብ ቅዱስ ቦታ ይበላዕ
ነፍሲ ወከፍ ነቲ ስጋ ዝተንከዮ ይቀደስ
ካብቲ ደም ኣብ ገለ ኽዳን እንተ ነጠረ ነቲ ዝነጠሮ ዘበለ ኣብ ቅዱስ ቦታ ዄንካ ሕጸቦ
እቲ ዝበሰለሉ ቚራዕ ድማ ይሰበር ኣብ ድስቲ ኣስራዚ እንተ በሰለ ኸኣ ይፈጒፈጕ ብማይውን ይተሐጸብ
ነፍሲ ወከፍ ተባዕታይ ካህን ዝዀነ ይብልዓዮ ንሱ ቅዱስ ቅዱሳን እዩ
መስዋእቲ ሓጢኣት ዘበለ ድማ ካብ ደሙ ኣብ መቕደስ ንምትዕራቕ ናብ ድንኳን ምርኻብ ዚኣቱ ብሓዊ ይንደድ እምበር ኣይበላዕ
ሕጊ መስዋእቲ በደል ድማ እዚ እዩ ንሱ ቅዱስ ቅዱሳን እዩ
ነቲ መስዋእቲ በደል ኣብታ ዚሐርር መስዋእቲ ዚሕረዱላ ቦታ ይሕረድዎ
ደሙ ኸኣ ኣብ ልዕሊ መሰውኢ ኣብ ዙርያኡ ይንጸጎ
ብዘሎ ስብሒ ኸኣ ኰልኰሉን ቋንጡጡን ክልቲኤን ኲሊት ምስቲ ኣብ ሽምጢ ውጽጢ ዘሎ ስብሔንን እቲ ኻብ ጥቓ ዀለሊት ዚፈልዮ ስብሒ ኸብድን እቲ ኻህን ነዚ መስዋእቲ ሓዊ ንእግዚኣብሄር ኣብ መሰውኢ የሕርሮ ንሱ መስዋእቲ በደል እዩ
ነፍሲ ወከፍ ተባዕታይ ካህን ዝዀነ ይብልዓዮ ኣብ ቅዱስ ቦታ ይበላዕ
ንሱ ቅዱስ ቅዱሳን እዩ
እቲ መስዋእቲ በደል ከምቲ መስዋእቲ ሓጢኣት እዩ ንኽልቲኡ ሕጊ ሓደ እዩ ናይቲ ብእኡ ዜተዐርቕ ካህን ይኹን
እቲ ኻህን ናይ ማንም ዚሐርር መስዋእቲ ዜቕርቦ ቈርበት እቲ ዘቕርቦ ዚሐርር መስዋእቲ ነቲ ኻህን ይኹን
ኲሉ መስዋእቲ ብልዒ ድማ ኣብ እቶን ዝበሰለ ኲሉ ኣብ ቊራዕን ኣብ መቕሎን እተገብረ ነቲ ዜቕርቦ ኻህን ይኹን
ኲሉ ዘይቲ እተሐወሶ ወይ ንቑጽ መስዋእቲ ብልዒ ንዂሎም ደቂ ኣሮን ነቲ ሓደ ኸምቲ ሓደ ይኹን
እቲ ንእግዚኣብሄር ዚቕረብ መስዋእቲ ምስጋና ድማ ሕጉ እዚ እዩ ንምስጋና እንተ ኣቕረቦ ምስቲ መስዋእቲ ምስጋና ዘይቲ እተሐወሶ ዘይበዂዔ ቕጫታት ዘይቲ እተለኸየ ዘይበዂዔ ረቂቕ ቅጫታትን ካብ ድኹም ሓርጭ እተቘምጥዔ ዘይቲ እተሐወሶ ቕጫታትን የቕርብ
እቲ ንምስጋና ዜቕርቦ ናይ ም ስጋና መስዋእቱ ም ስ ዝበዂዔ እንጌራ የቕርቦ
ካብ ኲሉ እዚ መስዋእትታት ሓደ ግደ ንእግዚኣብሄር ዚለዐል መስዋእቲ የቕርበሉ
እዚ ነቲ ደም መስዋእቲ ምስጋና ዚነጽግ ካህን ይኹን
ስጋ እቲ ንምስጋና ዜቕርቦ ናይ ምስጋና መስዋእቱ በታ እተሰውኣላ መዓልቲ ይበላዕ ካብኡ ገለ እኳ ኽሳዕ ብጊሓት ኣየትርፍ
እቲ ዚቐርብ መስዋእቲ ናይ መብጽዓ ወይ ናይ ፍቓድ እንተ ዀነ ኸኣ በታ መስዋእቱ ዘቕረበላ መዓልቲ ይበላዕ እቲ ኻብኡ ዝተረፈ ድማ ንጽብሒቱ ይበላዕ
ካብቲ ስጋ መስዋእቲ ኽሳዕ ሳልሰይቲ መዓልቲ ዝተረፈ ግና ብሓዊ ይንደድ
ካብቲ ስጋ ናይ ምስጋና መስዋእቱ ኣብ ሳልሰይቲ መዓልቲ እንተ ተበልዔ እቲ መስዋእቲ ቕቡል ኣይኰነን ነቲ ዘቕረቦውን ከም ቊርባን ኣይቚጸረሉን ፍንፉን ይኸውን
እታ ኻብኡ እትበልዕ ነፍሲ ኸኣ በደላ ትጸውር
ርኹስ ዝተንከዮ ስጋ ድማ ኣይበላዕ ብሓዊ ደኣ ይንደድ
ብዛዕባ ስጋ ግና ንጹህ ዝዀነ ዂሉ ይብልዓዮ
እታ ረኺሳ ኸላ ካብቲ ናይ እግዚኣብሄር ስጋ መስዋእቲ ምስጋና እትበልዕ ነፍሲ ድማ እታ ነፍሲ እቲኣ ኻብ ህዝባ ኽትምንቈስ እያ
ነፍሲ ገለ ርኹስ ነገር እንተ ተንከየት ርኽሰት ሰብ ወይ ርኹስ እንስሳ ወይ ዝዀነ ጽዩፍ ርኽሰት ካብቲ ናይ እግዚኣብሄር ስጋ መስዋእቲ ምስጋና ኸኣ እንተ በልዔት እታ ነፍሲ እቲኣ ኻብ ህዝባ ኽትምንቈስ እያ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም ገለ ስብሒ ናይ ብዕራይ ኰነ ወይ ናይ በጊዕ ወይ ናይ ጤል ኣይትብልዑ
ስብሒ ዝሐለቐትን ናይ ኣራዊት ዝቐተላን ንዝዀነ ውራይኩም ግበርዎ ምብላዕ ግና ኣይትብልዕዎ
ካብ ስብሒ እቲ እንስሳ ካብኡ መስዋእቲ ሓዊ ንእግዚኣብሄር ዜቕርብዎ ዝበልዔ ዘበለ እታ ዝበልዔት ነፍሲ ኻብ ህዝባ ኽትምንቈስ እያ
ኣብ እትነብርዎ ዂሉ ኸኣ ናይ ዑፍ ኰነ ናይ ማል ደም ዘበለ ኣይትብልዑ
ዝዀነ ደም ዝበልዔት ዘበለት ነፍሲ እታ ነፍሲ እቲኣ ኻብ ህዝባ ኽትምንቈስ እያ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም እቲ ናይ ም ስጋና መስዋእቱ ንእግዚኣብሄር ዜቕርብ ካብቲ ናይ ም ስጋና መስዋእቱ ኣልዒሉ ህያቡ ናብ እግዚኣብሄር የምጽኣዮ
ነቲ ናይ እግዚኣብሄር መስዋእቲ ሓዊ በእዳዉ የምጽኣዮ
እቲ ሓኸለ ኣብ ቅድሚ እግዚኣብሄር መስዋእቲ ምውዝዋዝ ኪውዝወዝሲ ስብሑን ሓከሊኡን የምጽኣዮ
እቲ ኻህን ድማ ነቲ ስብሒ ኣብ ልዕሊ መሰውኢ የሕርሮ እቲ ሓኸለ ኸኣ ንኣሮንን ንደቁን ይኹን
ካብቲ ናይ ምስጋና መስዋእትኹም ንዚልዐል መስዋእቲ የማነይቲ እግሪ ነቲ ኻህን ሀብዎ
ነቲ ኻብ ደቂ ኣሮን ደም መስዋእቲ ምስጋናን ስብሕን ዜቕርብ የማነይቲ እግሪ ግዲኡ ትኹን
ካብ መስዋእቲ ምስጋና ደቂ እስራኤል ሓኸለ ምውዝዋዝን ዚልዐል እግርን ወሲደዮ እየ እሞ ካብ ደቂ እስራኤል ንስርዓት ዘለኣለም ንኻህን ኣሮንን ንደቁን ሂበዮም ኣሎኹ
በታ ኻህናት እግዚኣብሄር ኪዀኑ ዘቕረቦም መዓልቲ በታ ዝቐብኦም መዓልቲ ካብ መስዋእቲ ሓዊ እግዚኣብሄር ደቂ እስራኤል ክህብዎም እግዚኣብሄር ዝኣዘዞም ግደ ምቕባእ ኣሮንን ግደ ምቕባእ ደቁን እዚ እዩ
ንውሉድ ወለዶኦም ስርዓት ዘለኣለም እዩ
በታ ንደቂ እስራኤል መስዋእቶም ንእግዚኣብሄር ኣብ በረኻ ሲና ኬቕርቡ ዝኣዘዘላ መዓልቲ እግዚኣብሄር ንሙሴ ኣብ ከረን ሲና ዝኣዘዞ ሕጊ ዚሐርር መስዋእትን መስዋእቲ ብልዕን መስዋእቲ ሓጢኣትን መስዋእቲ በደልን መስዋእቲ ምቕዳስን መስዋእቲ ምስጋናን እዚ እዩ
እግዚኣብሄር ድማ ንሙሴ ኸምዚ ኢሉ ተዛረቦ ንኣሮን ደቁ ኸኣ ምስኡ ኣልባስን ዘይቲ ቕብኣትን እቲ ዝራብዕ መስዋእቲ ሓጢኣትን እቶም ክልተ ድዑልን እቲ መሶብ ቅጫን ውሰድ
ንብዘሎ ኣኼባ ኸኣ ኣብ ኣፍ ደገ ድንኳን ምርኻብ ኣክቦ
ሙሴ ድማ ከምቲ እግዚኣብሄር ዝኣዘዞ ገበረ
እቲ ኣኼባ ኸኣ ኣብ ኣፍ ደገ ድንኳን ምርኻብ ተኣከበ
ሙሴ ድማ ነቲ ኣኼባ እቲ እግዚኣብሄር ኪግበር ዝኣዘዞ ነገር እዚ እዩ በለ
ሙሴ ኸኣ ንኣሮንን ንደቁን ኣቕሪቡ ብማይ ሓጸቦም
ቀምሽ ታሕቲ ድማ ኣእተወሉ ቅናትውን ኣቐነቶ ቀምሽ ላዕሊ ከዲኑ ኸኣ ኣብ ልዕሊኡ ኤፎድ ገበረሉ በቲ ብብልሓት እተገብረ ቕናት ኤፎድ ድማ ኣቐነቶ ብእኡውን ኣብ ልዕሊኡ ኣትሐዞ
ኣብ ልዕሊኡ ኸኣ ሳንቃ ኣፍ ልቢ ገበረሉ ናብቲ ሳንቃ ኣፍ ልቢ ድማ ኡሪምን ቱሚምን ገበረሉ
ኣብ ርእሱ ኸኣ መጠምጠምያ ገበረሉ
ኣብ ልዕሊ እቲ መጠምጠምያውን ብሸነኽ ቅድሚት ብሊቃ ወርቂ እቲ ቅዱስ ኣኽሊል ገበረሉ ከምቲ እግዚኣብሄር ንሙሴ ዝኣዘዞ ገበረ
ሙሴ ድማ ዘይቲ ቕብኣት ወሲዱ ነቲ ማሕደርን ኣብኡ ንዝነበረ ዂሉን ቀብኦ ቀደሶ ኸኣ
ካብኡ ናብ ልዕሊ መሰውኢ ሾብዓተ ሳዕ ነጸገ ምእንቲ ኪቕድሶውን ንመሰውእን ንዂሉ ኣቓሑኡን ነቲ ገበራን ኣጋሮኡን ቀብኦ
ናብ ርእሲ ኣሮን ከኣ ካብ ዘይቲ ቕብኣት ከዐወሉ ምእንቲ ኪቕድሶ ድማ ቀብኦ
ከምቲ እግዚኣብሄር ንሙሴ ዝኣዘዞ ድማ ሙሴ ንደቂ ኣሮን ኣቕረቦም ቀመውሽ ታሕቲ ኸዲኑ ኸኣ ቅናውቲ ኣቐነቶም መጠምጠምያታትውን ገበረሎም
ነቲ ዝራብዕ መስዋእቲ ሓጢኣት ድማ ኣቕረቦ ኣሮንን ደቁን ከኣ ኣእዳዎም ኣብ ልዕሊ ርእሲ እቲ ዝራብዕ መስዋእቲ ሓጢኣት ኣንበሩ
ሐረዶ ድማ ሙሴ ኸኣ ነቲ ደም ወሲዱ ኣብ ልዕሊ ኣቕርንቲ መሰውኢ ኣብ ዙርያኡ በጻብዑ ለኸየ እሞ ነቲ መሰውኢ ኣንጽሆ
ነቲ ደም ከኣ ኣብ እግሪ እቲ መሰውኢ ኸዐዎ ንምትዕራቑ ድማ ቀደሶ
ንዂሉ ኣብ ናውቲ ኸብዲ ዝነበረ ስብሕን ቋንጡጥ ከብድን ክልቲኤን ኲሊት ምስ ስብሔንን ወሰደ ሙሴ ድማ ኣብ ልዕሊ መሰውኢ ኣሕረሮ
ነቲ ዝራብዕን ቈርበቱን ስጋኡን ፈርሱን ከምቲ እግዚኣብሄር ንሙሴ ዝኣዘዞ ኣብ ወጻኢ ሰፈር ብሓዊ ኣንደዶ
ነቲ ድዑል ዚሐርር መስዋእቲ ድማ ኣቕረቦ
ኣሮንን ደቁን ከኣ ኣእዳዎም ኣብ ልዕሊ ርእሲ እቲ ድዑል ኣንበሩ
ሙሴ ድማ ሐሪዱ ነቲ ደም ኣብ ልዕሊ መሰውኢ ኣብ ዙርያኡ ነጸጎ
ነቲ ድዑል ድማ በብኽፍሉ ቘራረጾ ሙሴ ኸኣ ነቲ ርእስን ነቲ ቘረርጽን ነቲ ስብሕን ኣሕረሮ
ነቲ ናውቲ ኸብድን ነቲ ኣእጋርን ብማይ ሐጸቦ
ሙሴ ድማ ንብዘሎ እቲ ድዑል ኣብ መሰውኢ ኣሕረሮ
ንሱ ንጥዑም ጨና እቲ ዚሐርር መስዋእቲ ዀነ
ንሱ ኸምቲ እግዚኣብሄር ንሙሴ ዝኣዘዞ ንእግዚኣብሄር መስዋእቲ ሓዊ ዀነ
ነቲ ኻልኣይ ድዑል ከኣ እቲ ድዑል ምቕዳስ ኣቕረበ ኣሮንን ደቁን ድማ ኣእዳዎም ኣብ ልዕሊ ርእሲ እቲ ድዑል ኣንበሩ
ሙሴ ድማ ሐሪዱ ኻብ ደሙ ወሲዱ ንኣሮን መስቈር የማነይቲ እዝኑን ዓበይቶ የማነይቲ ኢዱን ዓበይቶ የማነይቲ እግሩን ለኸዮ
ንደቂ ኣሮን ድማ ኣቕረቦም
ሙሴ ኸኣ ካብቲ ደም ኣብ መስቈር የማኖት ኣእዛኖምን ዓበይቶ የማኖት ኣእዳዎምን ዓበይቶ የማኖት ኣእጋሮምን ለኸየ
ነቲ ደም ከኣ ሙሴ ኣብ ልዕሊ መሰውኢ ኣብ ዙርያኡ ነጸጎ
ነቲ ስብሕን ኰልኰልን ኲሉ እቲ ኣብ ናውቲ ኸብዲ ዘሎ ቛንጡጥን ስብሒ ኸብድን ክልቲኤን ኲሊት ም ስ ስብሔንን የማነይቲ እግርን ወሰደ
ካብቲ ኣብ ቅድሚ እግዚኣብሄር ዝነበረ ዘይበዂዔ እንጌራ ዝሐዘ መሶብ ድማ ሓደ ቕጫን ሓደ እንጌራ ዘይትን ሓደ ረቂቕ ቅጫን ወሲዱ ኣብ ልዕሊ እቲ ስብሕን የማነይቲ እግርን ኣንበሮ
እዚ ዂሉ ኣብ ኣእዳው ኣሮንን ኣብ ኣእዳው ደቁን ኣንበሮ ኣብ ቅድሚ እግዚኣብሄር ከኣ ንዚውዝወዝ መስዋእቲ ወዝወዞ
ሙሴ ድማ ካብ ኣእዳዎም ወሲዱ ኣብቲ መሰውኢ ኣብ ልዕሊ እቲ ዚሐርር መስዋእቲ ኣሕረሮ
እዚ ምቕዳስ ንጥዑም ጨና መስዋእቲ ሓዊ ንእግዚኣብሄር ኰነ
ሙሴ ድማ ነቲ ሓኸለ ወሲዱ ኣብ ቅድሚ እግዚኣብሄር ንዚውዝወዝ መስዋእቲ ወዝወዞ
ከምቲ እግዚኣብሄር ንሙሴ ዝኣዘዞ ካብቲ ድዑል ምቕዳስ እዚ ግደ ሙሴ ገበረ
ሙሴ ድማ ካብቲ ዘይቲ ቕብኣትን ካብቲ ኣብ ልዕሊ መሰውኢ ዝነበረ ደም ን ወሲዱ ኣብ ልዕሊ ኣሮንን ኣብ ልዕሊ ኣልባሱን ኣብ ልዕሊ ደቁን ኣብ ልዕሊ ኣልባስ ደቁ ኸኣ ምስኡ ነጸገ እሞ ንኣሮንን ነልባሱን ንደቁን ነልባስ ደቁ ኸኣ ምስኡ ቐደሰ
ሙሴ ድማ ንኣሮንን ንደቁን በሎም ነዚ ስጋ ኸምቲ ኣነ ኣሮንን ደቁን ይብልዕዎ ኢለ ዝኣዘዝኩ ኣብ ኣፍ ደገ ድንኳን ምርኻብ ኴንኩም ኣብስልዎ እሞ ምስቲ ኣብ መሶብ ምቕዳስ ዘሎ እንጌራ ኣብኡ ዄንኩም ብልዕዎ
ካብቲ ስጋን እንጌራን ዝተረፈ ኸኣ ብሓዊ ኣንድድዎ
ምቕዳስኩም ሾብዓተ መዓልቲ ኪቕድሰኩም እዩ እሞ መዓልትታት ምቕዳስኩም ክሳዕ ዚመልኣ ሾብዓተ መዓልቲ ኻብ ኣፍ ደገ ድንኳን ምርኻብ ኣይትውጽኡ
ንመተዓረቒኹም ድማ ከምዚ ሎሚ እተገብረ ኸምኡ ኸኣ ኪግበር እግዚኣብሄር ኣዘዘ
ከምኡ ተኣዚዘ እየ እሞ ምእንቲ ኸይትሞቱ ሾብዓተ መዓልቲ ለይትን መዓልትን ኣብ ኣፍ ድንኳን ምርኻብ ተቐሚጥኩም ትእዛዝ እግዚኣብሄር ሐልዉ
ኣሮንን ደቁን ድማ እግዚኣብሄር ብሙሴ ዝኣዘዞ ዂሉ ነገር ገበሩ
ኰነ ድማ ሙሴ ኣብ ሳምነይቲ መዓልቲ ንኣሮንን ንደቁን ንዓበይቲ እስራኤልን ጸውዖም
ንኣሮን ከኣ በሎ ጐደሎ ዜብሎም ተባዕታይ ጣዕዋ ንመስዋእቲ ሓጢኣት ሓደ ድዑል ከኣ ንዚሐርር መስዋእቲ ወሲድካ ናብ ቅድሚ እግዚኣብሄር ኣቕርቦም
ንደቂ እስራኤል ከኣ ከም ዚ ኢልካ ተዛረቦም ንመስዋእቲ ሓጢኣት ሓደ ድቤላ ንዚሐርር መስዋእቲ ድማ ሓደ ጣዕዋን ሓደ ገንሸልን ዓመት ዝገበሩ ጐደሎ ዜብሎም ውሰዱ
ሎሚ እግዚኣብሄር ኪረኣየኩም እዩ እሞ ንመስዋእቲ ም ስጋና ሓደ ዝራብዕን ሓደ ድዑልን ዘይቲ እተኻዕዎ መስዋእቲ ብልዕን ኣብ ቅድሚ እግዚኣብሄር ሰውኡ
እቲ ሙሴ ዝኣዘዞ ኸኣ ናብ ቅድሚ ድንኳን ምርኻብ ኣምጽኡ
ኲሉ እቲ ኣኼባ ድማ ቀሪቡ ኣብ ቅድሚ እግዚኣብሄር ደው በለ
ሙሴ ኸኣ እቲ እግዚብሄር ክትገብርዎ ዝኣዘዞ ነገር እዚ እዩ ክብሪ እግዚኣብሄር ከኣ ኪረኣየኩም እዩ በለ
ሙሴ ድማ ንኣሮን ናብ መሰውኢ ቐሪብካ ናይ ሓጢኣት መስዋእትኻን ዚሓርር መስዋእትኻን ሰውእ ንርእስኻን ንህዝብን ከኣ ኣተዐርቕ
ከምቲ እግዚኣብሄር ዝኣዘዞ ድማ መስዋእቲ ህዝቢ ሰውእ ኣተዐርቆምውን በሎ
ሽዑ ኣሮን ናብ መሰውኢ ቐረበ እሞ ነቲ ምእንታኡ መስዋእቲ ሓጢኣት ዝነበረ ጣዕዋ ሐረዶ
ደቂ ኣሮን ድማ እቲ ደም ኣቕረቡሉ ንሱ ኸኣ ኣጻብዑ ኣብ ደም ጠሚዑ ኣቕርንቲ መሰውኢ ለኸየ ነቲ ደም ከኣ ኣብ እግሪ መሰውኢ ኸዐዎ
ናይቲ መስዋእቲ ሓጢኣት ስብሕን ኰለሊትን ቋንጡጥ ከብድን ግና ከምቲ እግዚኣብሄር ንሙሴ ዝኣዘዞ ኣብ መሰውኢ ኣሕረሮ
ስጋኡን ቈርበቱን ከኣ ኣብ ወጻኢ ሰፈር ብሓዊ ኣንደዶ
ነቲ ዚሐርር መስዋእቲ ድማ ሐረደ
ደቂ ኣሮን ከኣ እቲ ደም ኣምጽኡሉ ንሱ ድማ ኣብ ልዕሊ መሰውኢ ኣብ ዙርያኡ ነጸጎ
ነቲ ዚሐርር መስዋእቲ በብቑራጹ ነቲ ርእሱ ድማ ኣምጽኡሉ ንሱ ኸኣ ኣብ ልዕሊ መሰውኢ ኣሕረሮ
ንናውቲ ኸብድን ነእጋርን ሐጺቡ ድማ ኣብ ልዕሊ እቲ ዚሐርር መስዋእቲ ኣብ መሰውኢ ኣሕረሮ
መስዋእቲ እቲ ህዝቢ ኣቕረበ እሞ ነቲ ድቤላ ምእንቲ ህዝቢ መስዋእቲ ሓጢኣት ዝነበረ ወሲዱ ሓረዶ ከምቲ ቐዳማይ ከኣ ንመስዋእቲ ሓጢኣት ሰውኦ
ነቲ ዚሐርር መስዋእቲ ድማ ከምቲ ሕጉግ ስርዓት ገይሩ ኣቕረቦ
ብጀካ እቲ ዚሓርር መስዋእቲ ብጊሓት ድማ መስዋእቲ ብልዒ ኣቕረበ ካብኡ ኢድ ምሉእ ወሲዱ ኸኣ ኣብ ልዕሊ እቲ መሰውኢ ኣሕረሮ
ነቲ ዝራብዕን ድዑልን ድማ ምእንቲ ህዝቢ መስዋእቲ ምስጋና ዝነበረ ሐረዶ
ደቂ ኣሮን ከኣ ነቲ ደም ኣምጽኡሉ ንሱ ድማ ኣብ ልዕሊ መሰውኢ ኣብ ዙርያኡ ነጸጎ
ስብሕታት እቲ ዝራብዕን ናይቲ ድዑል ኰልኰሉን ንናውቲ ኸብዲ ዜጐልብብ ቋንጡጥን ኰለሊትን ስብሒ ኸብድን ነቲ ስብሕታት ኣብ ልዕሊ ሓኸሌታት ገበርዎ ንሱ ኸኣ ነቲ ስብሕታት ኣብ መሰውኢ ኣሕረሮ
ኣሮን ከኣ ነተን ሓኸሌታትን የማነይቲ እግርን ከምቲ ሙሴ ዝኣዘዞ ኣብ ቅድሚ እግዚኣብሄር ንዚውዝወዝ መስዋእቲ ወዝወዘን
ኣሮን ድማ ኣእዳዉ ናብቲ ህዝቢ ኣልዒሉ ባረኾም
መስዋእቲ ሓጢኣትን ዚሐርር መስዋእትን መስዋእቲ ምስጋናን ምስ ሰውኤ ወረደ
ሙሴን ኣሮንን ድማ ናብ ድንኳን ምርኻብ ኣተዉ ወጺኦም ከኣ ነቲ ህዝቢ ባረኽዎ
ክብሪ እግዚኣብሄር ድማ ንዂሉ እቲ ህዝቢ ተራእዮ
ሓዊ ኸኣ ካብ ቅድሚ እግዚኣብሄር ወጸ ነቲ ዚሐርር መስዋእትን ነቲ ስብሕታትን ኣብ ልዕሊ መሰውኢ በልዖ
ኲሎም እቶም ህዝቢ ምስ ረአዩ እልል በሉ ብገጾም ከኣ ፍግም በሉ
ናዳብን ኣቢሁን ደቂ ኣሮን ጸጽንሃሆም ሐዙ ሓዊ ድማ ገበሩሉ ኣብ ልዕሊኡ ኸኣ ዕጣን ኣንበሩሉ ንሱ ዘይኣዘዞም ጋሻ ሓዊ ድማ ናብ እግዚኣብሄር ኣቕረቡ
ሓዊ ኻብ እግዚኣብሄር ወጺኡ ኸኣ በልዖም ኣብ ቅድሚ እግዚኣብሄር ድማ ሞቱ
ሽዑ ሙሴ ንኣሮን በቶም ዚቐርቡኒ ክቕደስ እየ ኣብ ቅድሚ ዂሉ ህዝቢ ኸኣ ክኸብር እየ ኢሉ እግዚኣብሄር እተዛረቦ እዚ እዩ በሎ
ኣሮን ድማ ትም በለ
ሙሴ ድማ ንሚሳኤልን ንኤልሳፋንን ደቂ ኡዚኤል ሓው ኣቦ ኣሮን ጸዊዑ ቅረቡ እሞ ነሕዋትኩም ካብ መቕደስ ንወጻኢ ሰፈር ውሰድዎም በሎም
ንሳቶም ድማ ቀረቡ እሞ ከምቲ ሙሴ ዝበሎም ካብ ሰፈር ንወጻኢ ብቐማውሾም ጾርዎም
ሙሴ ድማ ንኣሮንን ንደቁ ኣልኣዛርን ኢታማርን ዘይቲ ቕብኣት እግዚኣብሄር ኣብ ልዕሌኹም እዩ እሞ ከይትሞቱስ ነዚ ኣኼባውን ንሱ ኸይኲርየሉ ርእስኹም ኣይተወይፉ ክዳውንትኹም ከኣ ኣይትቕደዱ
በዚ እግዚኣብሄር ዘቃጸሎ ንም ዳድ ኣሕዋትኩም ብዘላ ቤት እስራኤል ትብከ ም እንቲ ኸይትሞቱ ካብ ኣፍ ደገ ድንኳን ም ርኻብ ኣይትውጽኡ በሎም
ከምቲ ሙሴ ዝበሎ ኸኣ ገበሩ
እግዚኣብሄር ድማ ንኣሮን ከምዚ ኢሉ ተዛረቦ ንደቂ እስራኤል እቲ እግዚኣብሄር ብሙሴ ዝነገሮም ኲሉ ሕጋጋት ምእንቲ ኽትምህርዎም ኣብ መንጎ ቅዱስን ዘይቅዱስን ኣብ መንጎ ንጹህን ርኹስን ድማ ክትፈልዩ ንስኻን ደቅኻን ናብ ድንኳን ም ርኻብ ክትኣትዉ ኸሎኹም ም እንቲ ኸይትሞቱ ወይንን ዜስክርን ኣይትስተዩ
እዚ ንውሉድ ወለዶኹም ሕጊ ዘለኣለም ይኹንኩም
ሙሴ ድማ ንኣሮንን ነቶም ዝተረፉ ደቁ ኣልኣዛርን ኢታማርን ተዛረቦም ነቲ ኻብ መስዋእቲ ሓዊ እግዚኣብሄር ዝተረፈ መስዋእቲ ብልዒ ውሰድዎ ቅዱስ ቅዱሳን እዩ እሞ ቅጫ ጌርኩም ኣብ ጥቓ መሰውኢ ዄንኩም ብልዕዎ
እዚ ኻብ መስዋእቲ ሓዊ እግዚኣብሄር መሰልካን መሰል ደቅኻን እዩ እሞ ኣብ ቅድስቲ ቦታ ዄንኩም ብልዕዎ ከምኡ ኣዚዙኒ እዩ
ካብ መስዋእቲ ምስጋና ደቂ እስራኤል ድማ እቲ ዚውዝወዝ ሐኸለን ዚልዐል እግርን መሰልካን መሰል ደቅኻን ኰይኑ ተዋሂቡ እዩ እሞ ንስኻን ምሳኻ ድማ ኣወዳትካን ኣዋልድካን ኣብ ንጽህቲ ቦታ ዄንኩም ብልዕዎ
ም ስናይ እቲ ብሓዊ ዚስዋእ ስብሕታት ከኣ ነቲ ዚልዐል እግርን ዚውዝወዝ ሓኸለን ንዚውዝወዝ መስዋእቲ ኣብ ቅድሚ እግዚኣብሄር ኪውዝወዝ የም ጽእዎ እዚ ኸም ቲ እግዚኣብሄር ዝኣዘዞ ንኣኻ ንደቅኻ ድማ ምሳኻ መሰል ዘለኣለም ይኹን
ሙሴ ድማ ነቲ ድቤላ መስዋእቲ ሓጢኣት ኣዝዩ ደለዮ እንሆ ኸኣ ሐሪሩ ነበረ
ሽዑ ነቶም ዝተረፉ ደቂ ኣሮን ኣልኣዛርን ኢታማርን ከም ዚ ኢሉ ዀረየሎም በደል እቲ ኣኼባ ጼርኩም ኣብ ቅድሚ እግዚኣብሄር ከተትዐርቕዎም ንእኡ ሂቡኩም እዩ ንሱ ኸኣ ቅዱስ ቅዱሳን እዩ እሞ ስለምንታይ ኢኹም ንመስዋእቲ ሓጢኣት ኣብ ቅድስቲ ቦታ ዄንኩም ዘይበላዕኩም ዎ እንሆ ደሙ ናብ ውሽጢ መቕደስ ኣየእተውዎን ከምቲ ዝኣዘዝክዎ ኣብ ምቕደስ ኴንኩም ክትበልዕዎ ርግጽ ምተገብኣኩም ነይሩ
ኣሮን ድማ ንሙሴ ተዛረቦ እንሆ መስዋእቲ ሓጢኣቶምን ዚሓርር መስዋእቶምን ሎሚ ኣብ ቅድሚ እግዚኣብሄር ኣቕሪቦም እዮም ንኣይ ከኣ ከምዚ ዝበለ ምስ በጽሓኒ ሎሚ መስዋእቲ ሓጢኣት እንተ ዝበልዕሲ ኣብ ዓይኒ እግዝኣብሄርዶ ባህ መበለ ሙሴ እዚ ሰሚዑ ባህ በሎ
እግዚኣብሄር ድማ ንሙሴን ንኣሮንን ንኣታቶም ከምዚ ኢሉ ተዛረቦም ንደቂ እስራኤል ከምዚ ኢልኩም ተዛረብዎም ካብ ኲሎም ኣብ ምድሪ ዘለዉ ህይወት ዘለዎም እትበልዕዎም እንስሳታት እዚኣቶም እዮም ካብ እንስሳ ጽፍሩ ስንጡቕ ሸዀናኡ ድማ እተመቕለ መጒስዕ ዚመልስ ዘበለ ብልዑ
ግናኸ መጒስዕ ካብ ዚመልሱ ወይስ ካብ ሸዀናኦም ዝምቘል እዚኣቲም ኣይትብልዑ ገመል መጒስዕ ትመልስ እያ ሸዀናኣ ግና ኣይተመቕለን እዩ እሞ ንሳ ንኣኻትኩም ርኽስቲ እያ
ጊሔ ድማ መጒስዕ ትመልስ እያ ሸዀናኣ ግና ኣይተመቕለን እዩ እሞ ንሳ ንኣኻትኩም ርኽስቲ እያ
ማንትሌ ኸኣ መጒስዕ ትመልስ እያ ሸዀናኣ ግና ኣይተመቕለን እዩ እሞ ንሳ ንኣኻትኩም ርኽስቲ እያ
ሓሰማ ድማ ሸዀናኣ ምቑል እዩ መጒስዕ ግና ኣይትመልስን እያ እሞ ንሳ ንኣኻትኩም ርኽስቲ እያ
ንኣኻትኩም ርኹሳት እየን እሞ ካብ ስጋኤን ኣይትብልዑ ገምበንውን ኣይትተንክዩ
ኣብ ማይ ካብ ዘሎ ዂሉ እዚ ብልዑ ኣብ ማይ ኣብ ባሕርን ኣብ ርባታትን ዚነብሩ ክንፍን ቅረፍትን ዘለዎም ኲሎም ንኣታቶም ብልዕዎም
ግናኸ ኣብ ማይ ካብ ዚዋሳወስ ኲሉን ኣብ ማይ ካብ ዚነብር ኲሉ ህያው ትንፋስን ኣብ ባሕርን ኣብ ርባን ዘሎ ኽንፍን ቅረፍትን ዜብሉ ዂሉ ንሳቶም ንኣኻትኩም ፍንፉናት እዮም
ንኣኻትኩም ፍንፉናት ይኹኑ ካብ ስጋኦም ኣይትብልዑ ንገምቦም ከኣ ፈንፍንዎ
ኣብ ማይ ዘሎ ኽንፍን ቅረፍትን ዜብሉ ዂሉ ንሱ ንኣኻትኩም ፍንፉን ይኹን
ካብ ኣዕዋፍ ድማ እትፍንፍንወን ዘይብልዓ እዚኣተን እየን ንሳተን ፍንፉናት እየን ንስርን ገምብን ወሓጥ ዓሳን ጻዕዳ ኸርሶ በላዕ ልኻይ በብዓይነቱ
ኲሉ ኳዂ በብዓይነቱ ሰገንን ጒጒትን ሮብራን ተገዳር ሓረስታይ ድማ በብዓይነቱ
ንእሽቶ ጒንጓን ሓሓትን ዓባይ ጒንጓን ቀራን ጒንጓን ቀያሕ ሓሓትን ኣሞራን ራዛን ሰብ ጸራድ ድማ በብዓይነቱ ተም ብሃረጆን መንካዕን
ኲሉ ነፋሪ በርባዕተ መሓውር ዚኸይድ ለመምታ ንኣኻትኩም ፍንፉን እዩ
ኣርባዕተ መሓውር ካብ ዘለዎ ዂሉ ነፋሪ ለመምታ ኣብ ልዕሊ እግሩ ኣብ ልዕሊ ምድሪ ዚሰርርን ክልተ ሰለፍ ዘለዋኦ ብልዑ
ካባታቶም እትበልዕዎም እዚኣቶም እዮም ፋንጣ በብዓይነቱን ኣንበጣ በብዓይነቱን ኲብኲብታ በብዓይነቱን ጐደበ በብዓይነቱን
ኣርባዕተ መሓውር ዘለዎ ዂሉ ነፋሪ ለመምታ ግና ንሱ ንኣኻትኩም ፍንፉን እዩ
በዚኣቶም ትረኽሱ ኢኹም ነፍሲ ወከፍ ገምቦም ዝተንከየ ኽሳዕ ምሸት ርኹስ እዩ
ነፍሲ ወከፍ ገምቦም ዘልዐለ ኸኣ ክዳኑ ይሕጸብ ክሳዕ ምሸት ድማ ይርከስ
ኲሉ እንስሳ ምቑል ሸዀና ዘለዎ እሞ ፈጺሙ ዘይተሰንጠቐ መጒስዕ ድማ ዘይመልስ ንኣኻትኩም ርኹስ እዩ ዝተንከዮ ዘበለ ርኹስ እዩ
በርባዕተ መሓውር ካብ ዚኸይድ ኲሉ እንስሳ ብግናዕ ኢዱ ዚኸይድውን ንሳቶም ንኣኻትኩም ርኹሳት እዮም
ገምቦም ዝተንከየ ዘበለ ኽሳዕ ምጸት ርኹስ እዩ
ገምቦም ዘልዐለ ዘበለ ድማ ክዳኑ ይሕጸብ ክሳዕ ምሸትውን ይረክስ
እዚኣቶም ንኣኻትኩም ርኹሳት እዮም
ኣብ ምድሪ ለመም ካብ ዚብሉ ለመምታ ድማ እዚኣቶም ንኣኻትኩም ርኹሳት እዮም ፍሒራን ኣንጭዋን ሓማት ተመን ከኣ በብዓይነቱ ጠበቕን ቊርብዖን ጐብየን ምንጭልቚትን ነፋሒቶን
ካብ ኲሉ ለመም ዚብል እዚኣቶም ንኣኻትኩም ርኹሳት እዮም
ምስ ሞቱ ዝተንከዮም ዘበለ ኽሳዕ ምሸት ይረክስ
ኣብ ልዕሊ ዝዀነ ነገር ኣቕሓ ዕጭ እንተ ዀይኑ ወይ ክዳን ወይ ጒኖ ወይ ከረጺት ዝዀነ ዚዕየዮ ኣቕሓ ካብ እዚኣቶም ምስ ሞተ ዝወደቖ ድማ ይረክስ እሞ ናብ ማይ ይእቶ ክሳዕ ምሸት ድማ ይረክስ ሽዑ ይነጽህ
ኣብ ዝዀነ ኣቕሓ መሬት ካብ እዚኣቶም ኣብ ውሽጡ ዝወደቖ ኸኣ ኣብ ውሽጡ ዘሎ ዂሉ ይረክስ ነቲ ኣቕሓ ድማ ስበርዎ
ኣብኡ ኻብ ዘሎ ዚብላዕ ኲሉ ማይ ዝኣተዎ ብልዒ ይረክስ
ብዝዀነ ኸምዚ ዝበለ ኣቕሓ ዚስተ ዂሉ መስተ ርኹስ እዩ
ዝዀነ ነገር ካብ ገምቢ እዚኣቶም ዝወደቖ ኸኣ ይረክስ እቶን ወይ ምድጃ ይፍረስ ንሳቶም ርኹሳት እዮም ንኣኻትኩም ድማ ርኹሳት ይኹኑ
ዓይኒ ማይ ወይ ማይ ዚዕቈሮ ሓጽቢ ግና ንጹህ እዩ
ነቲ ገምቢ ዝተንከየ ደኣ ይረክስ
ካብ ገምቦም ገለ ኣብ ዚዝራእ ዘርኢ እንተ ወደቐ ኸኣ ንሱ ንጹህ እዩ
ኣብ ልዕሊ እቲ ዘርኢ ማይ እንተ ተኻዕዎ እሞ ካብቲ ገምቦም ገለ እንተ ወደቖ ንኣኻትኩም ርኹስ እዩ
ካብቶም ንመብልዕ ዚዀኑኹም እንስሳ ገለ እንተ ሐለቐ እቲ ነቲ ገምቡ ዝተንከዮ ኽሳዕ ምሸት ይረክስ
ካብቲ ገምቡ ዝበልዔ ኸኣ ክዳኑ ይሕጸብ ክሳዕ ምሸት ድማ ይረክስ
ነቲ ገምቡ ዘልዐሎውን ክዳኑ ይሕጸብ ክሳዕ ምሸት ድማ ይረክስ
ኣብ ምድሪ ለመም ዚብል ኲሉ ለመምታ ኸኣ ፍንፉን እዩ ኣይበላዕ ድማ
ኲሉ ብኸብዱ ዚኸይድን በርባዕተ መሓውር ዚኸይድ ወይ ብዙሕ ኣእጋር ዘለዎ ዘበለ ኣብ ልዕሊ ምድሪ ለመም ዚብል ኲሉ ለመምታን ንሳቶም ፍንፉናት እዮም እሞ ኣይትብልዕዎም
በቲ ለመም ዚብል ኲሉ ለመም ታ ንነፍሳትኩም ኣይተፈንፍኑ ብኣታቶም ከይትረኽሱ ርእስኹም ብኣታቶም ኣይተርክሱ
ኣነ እግዚኣብሄር ኣምላኽኩም እየ እሞ ተቐደሱ
ኣነ ቅዱስ እየ እሞ ቅዱሳት ኩኑ
ኣብ ምድሪ ብዚዋሳወስ ኲሉ ለመምታ ነፍሳትኩም ኣይተርክሱ
ኣምላኽኩም ክኸውን ኢለ ኻብ ምድሪ ግብጺ ዘደየብኩኹም ኣነ እግዚኣብሄር እየ
ኣነ ቅዱስ እየ እሞ ቅዱሳት ኩኑ
ኣብ መንጎ ርኹስን ንጹህን ኣብ መንጎ ዚብላዕ ህያውን ዘይብላዕ ህያውን ምእንቲ ኽትፈልዩ ብዛዕባ እንስሳን ኣዕዋፍን ኣብ ማይ ዚዋሳወስ ህይወት ዘለዎ ዂሉ እንስሳን ኣብ ምድሪ ለመም ዚብል ኲሉ እንስሳን እቲ ሕጊ እዚ እዩ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም ሰበይቲ እንተ ጠነሰት ወዲ ኸኣ እንተ ወለደት ሾብዓተ መዓልቲ ትርከስ ከምቲ ብመዓልትታት ሕማም ጻግኒኣ ትርከስ
ብሳምነይቲ መዓልቲ ድማ ስጋ ዕልቦኡ ይገዘር
በቲ ደም ንጽህናኣ ኸኣ ሰላሳን ሰለስተን መዓልቲ ትቀመጥ መዓልትታት ምንጽሃ ኽሳዕ ዚመልአ ቅዱስ ነገር ኣይትተንኪ ናብ መቕደስውን ኣይትእቶ
ጓል እንተ ወለደት ግና ከምቲ ብእዋን ጻግኒአ ኽልተ ሰሙን ትርከስ በቲ ደም ጽርየታ ኸኣ ስሳን ሹድሽተን መዓልቲ ትቀመጥ
ናይ ወዲ ወይ ናይ ጓል መዓልትታት ምንጻህ ምስ መልአ ገንሸል ዓመት ንዚሐርር መስዋእቲ ጫጩት ርግቢ ወይ ከኣ ባሬቶ ንመስዋእቲ ሓጢኣት ናብ ኣፍ ደገ ድንኳን ምርኻብ ናብ ካህን ተምጽእ
ንሱ ድማ ኣብ ቅድሚ እግዚኣብሄር የቕርቦ የተዐርቃ ኸኣ ካብ ዓይኒ ደማውን ትነጽህ
ሕጊ እታ ወዲ ወይ ጓል ዝወለደት እዚ እዩ
ገንሸል ዚአክል ኣብ ኢዳ እንተ ዘይረኸበት ከኣ ክልተ ባሬቶ ወይ ክልተ ጫጩት ርግቢ ሓንቲ ንዚሓርር መስዋእቲ ካልኣይቲ ኸኣ ንመስዋእቲ ሓጢኣት ተምጽእ
እቲ ኻህን ድማ የተዐርቃ ትነጽህ ከኣ
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም ሰብ ኣብ ቈርበት ስጋኡ ሕበጥ ወይ ሽሒር ወይ ብሩህ ብሮት እንተለዎ ኣብ ቈርበት ስጋኡ ኸኣ ከም ቊስሊ ለምጺ ዝበለ እንተ ዀነ ናብ ካህን ኣሮን ወይ ካብቶም ደቁ ኻህናት ናብ ሓደ የምጽእዎ
እቲ ኻህን ድማ ነቲ ኣብ ቈርበት ስጋኡ ዘሎ ቚስሊ ይርኤ ኣብቲ ቚስሊ ዘላ ጸጒሪ እንተ ጻዕደወት እቲ ቚስሊ ኸኣ ካብ ቈርበት ስጋኡ ጐድጒዱ እንተ ተራእየ ቊስሊ ለምጺ እዩ
እቲ ኻህን ምስ ረአዮ ርኹስ ምዃኑ ይንገር
እቲ ብሩህ ብሮት ኣብ ቈርበት ስጋኡ እንተ ጻዕደወ ካብቲ ቘርበት ከኣ ዐሚቑ እንተ ዘይተርኤ ጸጒሩውን እንተ ዘይጻዕደወ እቲ ኻህን ድማ ነቲ ቚሱል ሾብዓተ መዓልቲ ይዕጸዎ
እቲ ኻህን ከኣ ኣብ ሳብዐይቲ መዓልቲ ይርአዮ እንሆ ድማ እቲ ቚስሊ ኸምቲ ዝነበሮ እንተሎ እቲ ቚስሊ ኸኣ አብቲ ቖርበት እንተ ዘይለሐመ እቲ ኻህን ካልኦት ሾብዓተ መዓልቲ ይዕጸዎ
እቲ ኻህን ድማ ኣብ ሳብዐይቲ መዓልቲ ኻልኣይ ሳዕ ይርአዮ እንሆ ኸኣ እቲ ቚስሊ እንተ ፋሕሸወ ኣብቲ ቘርበትውን እንተ ዘይለሐመ ንሱ ሽሒር እዩ እቲ ኻህን ድማ ንጹህ ምዃኑ ይንገር
ክዳውንቱ ይሕጸብ እሞ ይነጽህ
ንምንጻህ ኣብ ካህን ምስ ተራእየ እቲ ሽሒር ኣብ ቈርበቱ እንተ ለሐመ ካልኣይ ሳዕ ኣብ ካህን ይርኤ
እቲ ኻህን ድማ ይርአዮ እንሆ ኸኣ እቲ ሽሒር ኣብቲ ቘርበት እንተ ለሐመ ንሱ ለምጺ እዩ ሽዑ ርኹስ ምዃኑ እቲ ኻህን ይንገር
ንሰብ ቊስሊ ለምጺ እንተለዎ ናብ ካህን የምጽእዎ
እቲ ኻህን ድማ ይርአዮ እንሆ ኸኣ ኣብ ቈርበቱ ጻዕዳ ሕበጥ እንተሎ ንሱ ኸኣ ነቲ ጸጒሪ እንተ ኣጻዕደዎ ኣብቲ ሕበጥ ድማ ብርንዶ ዚመስል ስጋ እንተሎ ንሱ ኣብ ቈርበት ስጋኡ ኣረጊት ለምጺ እዩ ርኹስ ምዃኑ ድማ እቲ ኻህን ይንገር
ርኹስ እዩ እሞ ኣይዕጾዎ
እቲ ለምጺ ኣብ ቈርበት ገፊሑ እንተ ወጸ እቲ ለምጺ ኸኣ ነቲ ቚሱል ዓይኒ እቲ ኻህን ዚርእዮ ዘበለ ካብ ርእሱ ኽሳዕ እግሩ ንዂሉ ቘርበቱ እንተ ኸደኖ ሽዑ እቲ ኻህን ይርአዮ እንሆ ኸኣ ንብዘሎ ስጋኡ ለምጺ እንተ ኸደኖ ሽዑ እቲ ቚሱል ከም ዝነጽሄ ይንገር
ብዘሎ ጻዕድዩ እዩ ንሱ ንጹህ እዩ
በታ ብርንዶ ዚመስል ስጋ እተራእየላ መዓልቲ ግና ርኹስ እዩ
እቲ ኻህን ብርንዶ ዚመስል ስጋ ምስ ዚርኢ ርኹስ ምዃኑ ይንገር
እቲ ብርንዶ ዚመስል ስጋ ንሱ ርኹስ እዩ ንሱ ለምጺ እዩ
ወይ እቲ ብርንዶ ዚመስል ስጋ መሊሱ ኣብ ጻዕዳ እንተ ተለወጠ ናብ ካህን ይምጻእ
እቲ ኻህን ድማ ይርኣዮ እንሆ ኸኣ እቲ ቚስሊ መሊሱ እንተ ጻዕደወ ሽዑ እቲ ኻህን እቲ ቚሱል ንጹህ ምዃኑ ይንገር ንሱ ንጹህ እዩ
ንስጋ ኣብ ቈርበቱ ዝሐወየ ቚስሊ እንተለዎ ኣብቲ በሰላ ኸኣ ጻዕዳ ሕበጥ ወይ ብሩህ ቅይሕ ዝበለ ጻዕዳ ብሮት እንተሎ ሽዑ ኣብ ካህን ይርኤ
እቲ ኻህን ድማ ይርኣዮ እንሆ ኸኣ ካብቲ ቘርበት ጐድጒዱ እንተ ተራእየ ጸጒሪ ኸኣ መሊሱ እንተ ጻዕደወ ሽዑ ርኹስ ምዃኑ እቲ ኻህን ይንገር ንሱ ኣብ በሰላ ዝወጸ ቚስሊ ለምጺ እዩ
እቲ ኻህን እንተ ረአዮ እሞ እንሆ ኸኣ ኣብኡ ጻዕዳ ጸጉሪ እንተ ዜልቦ ካብቲ ቘርበትውን እንተ ዘይጐድጐደ ንሱ ድማ እንተ ፋሕሸወ ሽዑ እቲ ኻህን ሾብዓተ መዓልቲ ይዕጸዎ
ኣብቲ ቘርበት እንተ ለሐመ ኸኣ ንሱ ቚስሊ ለምጺ እዩ ሽዑ ርኹስ ምዃኑ እቲ ኻህን ይንገር
እቲ ብሩህ ብሮት ከይለሐመ ኣብቲ ዘለዎ እንተ ቘመ ድማ ንሱ በሰላ ቚስሊ እዩ ንጹህ ምዃኑ ኸኣ እቲ ኻህን ይንገር
ወይ እቲ ስጋ ኣብ ቈርበቱ ንዳድ ሓዊ እንተለዎ እሞ ኣብቲ ንዳድ ሓዊ ቅይሕ ዝበለ ጻዕዳ ወይ ጻዕዳ ብሩህ ብሮት እንተ ዀነ
ሽዑ እቲ ኻህን ይርአዮ እንሆ ኸኣ ጸጒሪ እቲ ብሩህ ብሮት መሊሱ እንተ ጻዕደወ ካብቲ ቘርበት ከኣ ጐድጒዱ እንተ ተራእየ ንሱ ኣብቲ በሰላ ሓዊ ዝወጾ ለምጺ እዩ ንሱ ቚስሊ ለምጺ እዩ ርኹስ ምዃኑ ድማ እቲ ኻህን ይንገር
ግናኸ እቲ ኻህን እንተ ረአዮ እንሆ ድማ ኣብቲ ብሩህ ብሮት ጻዕዳ ጸጒሪ እንተ ዜልቦ ካብቲ ቘርበት ከኣ እንተ ዘይጐድጐደ እንተ ፋሕሸወ ድማ እቲ ኻህን ሾብዓተ መዓልቲ ይዕጾዎ
ኣብታ ሳብዐይቲ መዓልቲ ኸኣ እቲ ኻህን ይርኣዮ ኣብ ቈርበቱ እንተ ለሐመ ንሱ ቚስሊ ለምጺ እዩ ሽዑ ርኹስ ምዃኑ እቲ ኻህን ይንገር
እቲ ብሩህ ብሮት ኣብቲ ዘለዎ እንተ ቘመ ኸኣ ኣብ ቈርበትውን እንተ ዘይለሐመ ንሱ ድማ እንተ ፋሕሸወ ንሱ ሕበጥ ሓዊ እዩ በሰላ ሓዊ እዩ እሞ እቲ ኻህን ንጹህ ምዃኑ ይንገር
ሰብኣይ ወይ ሰበይቲ ኣብ ርእሲ ወይ ኣብ ጭሕሚ ቚስሊ እንተለዎ እቲ ኻህን ነቲ ቚስሊ ይርኣዮ እንሆ ኸኣ ካብቲ ቘርበት ጐድጒዱ እንተ ተራእየ ናብ ቀጢን ብጫ ዜብል ጸጉሪ ኸኣ እንተለዎም ንሱ ዕንፍሩር እዩ ናይ ርእሲ ወይ ናይ ጭሕሚ ለምጺ እዩ ሽዑ ርኹስ ምዃኑ እቲ ኻህን ይንገር
እቲ ኻህን ነቲ ቚስሊ ዕንፍሩር እንተ ረአየ እንሆ ኸኣ ካብቲ ቖርበት ዐሚቑ እንተ ዘይተራእየ ጸሊም ጸጒሪ ድማ እንተ ዜብሉ ነቲ ቚስሊ ዕንፍሩር ዘለዎ እቲ ኻህን ሾብዓተ መዓልቲ ይዕጸዎ
ኣብ ሳብዓይቲ መዓልቲ ድማ እቲ ኻህን ነቲ ቚስሊ ይርአዮ እንሆ ኸኣ እቲ ዕንፍሩር እንተ ዘይለሐመ ናብ ብጫ ዜብል ጸጒሪውን እንተ ዜብሉ እቲ ዕንፍሩር ከኣ ካብቲ ቘርበት ዐሚቑ እንተ ዘይተራእየ ንሱ ይላጸ ነቲ ዕንፍሩር ዘለዎ ግና ኣይላጽዮ እቲ ኻህን ድማ ነቲ ዕንፍሩር ዘለዎ መሊሱ ሾብዓተ መዓልቲ ይዕጸዎ
ኣብ ሳብዐይቲ መዓልቲ ኸኣ እቲ ኻህን ነቲ ዕንፍሩር ይርኣዮ እንሆ ድማ እቲ ዕንፍሩር ኣብ ቈርበት እንተ ዘይለሐመ ካብቲ ቘርበትውን ዐሚቑ እንተ ዘይተራእየ እቲ ኻህን ንጹህ ምዃኑ ይንገር ክዳውንቱ ድማ ይሕጸብ ይነጽህ ከኣ
ድሕሪ ምንጻሁ ግና እቲ ዕንፍሩር ኣብቲ ቘርበት እንተ ለሐመ እቲ ኻህን ይርአዮ
እንሆ ድማ እቲ ዕንፍሩር ኣብ ቈርበት እንተ ለሐመ እቲ ኻህን ናብ ብጫ ዜብል ጸጒሪ እንተሎ ኢሉ ኣይድለ ንሱ ርኹስ እዩ
እቲ ዕንፍሩር ኣብቲ ዘለዎ ቘይሙ ኣብኡውን ጸሊም ጸጒሪ በቚሉ እንተ ረአየ ግና እቲ ዕንፍሩር ሐውዩ እዩ ንሱ ንጹህ እዩ እቲ ኻህን ድማ ንጹህ ምዃኑ ይንገር
ሰብኣይ ወይ ሰበይቲ ኣብ ቈርበት ስጋኡ ብሩህ ብሮት ጻዕዳ ብሩህ ብሮት እንተለዎ እቲ ኻህን ይረአዮ እንሆ ኸኣ እቲ ኣብ ቈርበት ስጋኦም ዘሎ ብሩህ ብሮት ፍሕሽው ዝበለ ጻዕዳ እንተ ዀነ እዚ ኣብ ቈርበት ዝወጸ ተውሳስ እዩ ንሱ ንጹህ እዩ
ሰብ ጸጒሪ ርእሱ እንተ ተመልጠ ናይ ምንኳዕ እዩ ንሱ ንጹህ እዩ
ርእሱ ብሸነኽ ቅድሚት እንተ ተመልጠ ድማ ምብራሕ እዩ ንሱ ንጹህ እዩ
ኣብ ነዃዑ ወይ ኣብ በራሕ ርእሱ ቕይሕ ዝበለ ጻዕዳ ቚጽሊ እንተለዎ ንሱ ኣብ ነዃዑ ወይ ኣብ በራሑ ዝወጾ ለምጺ እዩ
እቲ ኻህን ድማ ይርአዮ እንሆ ኸኣ እቲ ኣብ ነዃዑ ወይ ኣብ በራሑ ዘሎ ሕበጥ ቊስሊ ከምቲ ናይ ቈርበት ስጋ ለምጺ ቅይሕ ዝበለ ጻዕዳ ዀይኑ እንተ ተራእየ ለምጻም ሰብ እዩ
ንሱ ርኹስ እዩ ርኹስ ምዃኑ እቲ ኻህን ኣርጊጹ ይንገረሉ ቊስሉ ኣብ ርእሱ ኣሎ
እቲ ቚስሊ ዘለዎ ለምጻም ክዳኑ ቕዱድ ይኹን ርእሱ ኸኣ ይቀላዕ ጭሕሙ ድማ ይኽደን ርኹስ ርኹስ ኢሉ ኸኣ ይጨርሕ
ቊስሊ ዘለዎ ዂሉ መዓልቲ ርኹስ ይኹን ንሱ ርኹስ እዩ
ንበይኑ ይቀመጥ ምቕማጡ ኣብ ወጻኢ ሰፈር ይኹን
ኣብ ክዳን ድማ ኣብ ክዳን ጸጒሪ ወይ ኣብ ክዳን ልሕጺ እንጣጢዕ ኣብ ቅጥኒ ወይ ኣብ ፋእሚ ናይ እንጣጢዕ ወይ ናይ ጸጒሪ ወይ ኣብ ቈርበት ወይ ኣብ ዝዀነ ኻብ ቈርበት እተገብረ ነገር ቊስሊ ለምጺ እንተለዎ እቲ ቚስሊ ድማ ኣብ ክዳን ወይ ኣብ ቈርበት ወይ ኣብ ቅጥኒ ወይ ኣብ ፋእሚ ወይ ኣብ ዝዀነ ኣቕሓ ቘርበት ሕምልይ ወይ ቅይሕ እንተ በለ ንሱ ቚስሊ ለምጺ እዩ ኣብ ካህን ድማ ይረኤ
እቲ ኻህን ከኣ ነቲ ቚጽሊ ይርአዮ ነቲ ቚሱል ሾብዓተ መዓልቲ ይዕጸዎ
በታ ሳብዐይቲ መዓልቲ ድማ ነቲ ቚስሊ ይርአዮ
እቲ ቚስሊ ኣብ ክዳን ወይ ኣብ ቅጥኒ ወይ ኣብ ፋእሚ ወይ ኣብ ቈርበት ንዝዀነ ዕዮ ኻብ ቈርበት ኣብ እተገብረ ነገር እንተ ለሐመ እዚ ቚስልዚ በላዒ ለምጺ እዩ ንሱ ርኹስ እዩ
ነቲ ኽዳን ድማ ወይ ቅጥኒ ወይ ፋእሚ ናይ ጸጒሪ እንተ ዀነ ወይ ናይ እንጣጢዕ ወይ ዝዀነ ኣቕሓ ቘርበት እቲ ቚስሊ ዘለዎ ዘበለ ይንደድ
በላዒ ለምጺ እዩ እሞ ብሓዊ ይንደድ
እቲ ኻህን ድማ እንተ ረአዮ እንሆ ኸኣ እቲ ቚስሊ ኣብ ክዳን ወይ ኣብ ቅጥኒ ወይ ኣብ ፋእሚ ወይ ኣብ ዝዀነ ኣቕሓ ቘርበት እንተ ዘይለሐመ ሽዑ ነቲ ቚስሊ ዘለዎ ኺሐጽብዎ እቲ ኻህን ይአዝዝ መሊሱ ድማ ሾብዓተ መዓልቲ ይዕጸዎ
እቲ ቚስሊ ምስ ተሐጽበ ድማ እቲ ኻህን ይርአዮ እንሆ ኸኣ እቲ ቚስሊ ሕብሩ እንተ ዘይለወጠ እቲ ቚስሊ ድማ እንተ ዘይለሓመ ንሱ ርኹስ እዩ ብሓዊ ኣንድዶ
እቲ ብሉዕ ብውሽጢ እንተ ዀነ ወይ ብወጻኢ ንሱ ዜዕምቚ በላዒ እዩ
እቲ ኻህን ድማ እንተ ረአዮ እንሆ ኸኣ እቲ ቚስሊ ድሕሪ ም ሕጻቡ እንተ ፋሕሸወ ካብቲ ኽዳን ወይ ካብቲ ቘርበት ወይ ካብቲ ቕጥኒ ወይ ካብቲ ፋእሚ ይቕደዶ
ኣብቲ ኽዳን ወይ ኣብቲ ቕጥኒ ወይ ኣብቲ ፋእሚ ወይ ኣብ ዝዀነ ኣቕሓ ቘርበት ገና እንተ ተራእየ ዝወጸ ለምጺ እዩ ነቲ ቚስሊ ዘለዎ ብሓዊ ኣንድዶ
እቲ እተሐጽቦ ኽዳን ወይ ቅጥኒ ወይ ፋእሚ ወይ ዝዀነ ቘርበት እቲ ቚስሊ እንተ ኸደሉ ካልኣይ ሳዕ ይተሐጸብ ይነጽህ ድማ
ብዛዕባ ቚስሊ ለምጺ ኣብ ክዳን ጸጒሪ ወይ ናይ እንጣጢዕ ወይ ኣብ ቅጥኒ ወይ ኣብ ፋእሚ ወይ ኣብ ዝዀነ ኣቕሓ ቘርበት ንጹህ ምዃኑ ወይ ርኹስ ምዃኑ ምንጋር ሕጉ እዚ እዩ
እግዚኣብሄር ድማ ንሙሴ ኸምዚ ኢሉ ተዛረቦ ነቲ ለምጻም ብመዓልቲ ምንጻሁ እቲ ሕጊ እዚ ይኹን ናብ ካህን የምጽእዎ
እቲ ኻህን ከኣ ናብ ወጻኢ እቲ ሰፈር ይውጻእ
እቲ ኻህን ድማ ይርአዮ እንሆ ኸኣ እቲ ቚስሊ ለምጺ ኣብቲ ለምጻም እንተ ሐወየ ሽዑ እቲ ኻህን ስለ እቲ ዚነጽህ ክልተ ንጹሃት ኣዕዋፍ ብህይወተን ዕጨይቲ ቄድሮስን ጽሩይ ቀይሕ ፈትልን ስምዕዛን ከኣ ኪወስዱ ይአዝዝ
እቲ ኻህን ድማ ካብተን ኣዕዋፍ ሓንቲኤን ኣብ ኣቕሓ መሬት ኣብ ልዕሊ ፈልፋሊ ማይ ገይሮም ኪሐርዱ ይአዝዝ
ነታ ህያው ዑፍን ነቲ ዕጨይቲ ቄድሮስን ነቲ ጽሩይ ቀይሕ ፈትልን ነቲ ስምዕዛን ይውሰድ እሞ ምስናይ እታ ህያው ዑፍ ኣብ ደም እታ ኣብ ልዕሊ እቲ ፈልፋሊ ማይ እተሐርደት ዑፍ ይጥለቆ
ኣብ ልዕሊ እቲ ኻብ ለምጺ ዚነጽህ ከኣ ሾብዓተ ሳዕ ይንጸገሉ እሞ ንጹህ ምዃኑ ይንገር ነታ ህያው ዑፍ ንመሮር ትኺድ ይሕደጋ
እቲ ዚነጽህ ድማ ክዳውንቱ ይሕጸብ ኲሉ ጸጒሩ ኸኣ ይላጺ ብማይውን ይተሐጸብ ይነጽህ ከኣ
ድሕርዚ ድማ ናብ ሰፈር ይእቶ ግናኸ ኣብ ወጻኢ ድንኳኑ ሾብዓተ መዓልቲ ይቀመጥ
ኪኸውን ድማ እዩ ኣብ ሳብዐይቲ መዓልቲ ዂሉ ጸጒሩ ይላጺ ርእሱን ጭሕሙን ቅርኒብ ዓይኑን ኲሉ ጸጒሩን ይላጺ
ክዳውንቱ ኸኣ ይሕጸብ ስጋኡ ድማ ብማይ ይተሐጸብ ይነጽህ ከኣ
ኣብ ሳምነይቲ መዓልቲ ድማ ጐደሎ ዜብሎም ክልተ ገንሸልን ጐደሎ ዜብላ ዓመት ዝገበረት ሓንቲ ሽበንን ንመስዋእቲ ብልዒ ኸኣ ሰለስተ ዓስራይ ኣፍ ኤፋ ድኹም ሓርጭ ብዘይቲ እተቘምጥዔ ሓደ ሉግ ዘይቲ ኸኣ ይወስድ
እቲ ዜንጽህ ካህን ድማ ነቲ ዚነጽህ ሰብን ነዚ ነገርዝን ኣብ ቅድሚ እግዚኣብሄር ኣብ ኣፍ ድንኳን ምርኻብ የቚሞ
እቲ ኻህን ድማ ነቲ ሓደ ገንጸል ምስቲ ሉግ ዘይቲ ወሲዱ ንመስዋእቲ በደል ይቕርቦ ኣብ ቅድሚ እግዚኣብሄር ድማ ንዚውዝወዝ መስዋእቲ ይወዝውዞ
እቲ መስዋእቲ ሓጢኣት ነቲ ኻህን ከም ዝዀነ እቲ መስዋእቲ በደል ከኣ ከምኡ እዩ እሞ እቲ ገንጸል ኣብቲ መስዋእቲ ሓጢኣትን ዚሐርር መስዋእትን ዚሕረዱሉ ቦታ ኣብ ቅዱስ ቦታ ይተሐረድ ንሱ ቅዱስ ቅዱሳን እዩ
እቲ ኻህን ድማ ካብቲ ደም መስዋእቲ በደል ይውሰድ እቲ ኻህን ከኣ ነቲ ዚነጽህ ኣብ የማነይቲ መስቈር እዝኑን ኣብ ዓበይቶ የማነይቲ ኢዱን ኣብ ዓበይቶ የማነይቲ እግሩን ይልከዮ
እቲ ኻህን ድማ ካብቲ ሉግ ዘይቲ ወሲዱ ኣብ ግናዕ ጸጋመይቲ ኢዱ ይኽዐዎ
እቲ ኻህን ከኣ የማነይቲ ኣጻብዑ ኣብቲ ኣብ ጸጋመይቲ ኢዱ ዘሎ ዘይቲ ይጥማዕ እሞ ካብቲ ዘይቲ በጻብዑ ሾብዓተ ሳዕ ናብ ቅድሚ እግዚኣብሄር ይንጸግ
ኣብ ልዕሊ እቲ ደም መስዋእቲ በደል ድማ እቲ ኻህን ካብቲ ኣብ ኢዱ ዝተረፈ ዘይቲ ነቲ ዚነጽህ ኣብ የማነይቲ መስቈር እዝኑን ኣብ ዓበይቶ የማነይቲ ኢዱን ኣብ ዓበይቶ የማነይቲ እግሩን ይልከዮ
ነቲ ኣብ ኢድ እቲ ኻህን ዝተረፈ ዘይቲ ኸኣ ናብ ርእሲ እቲ ዚነጽህ ይግበሮ እቲ ኻህን ድማ ኣብ ቅድሚ እግዚኣብሄር የተዐርቆ
እቲ ኻህን ከኣ መስዋእቲ ሓጢኣት ይሰውእ እሞ ነቲ ኻብ ርኽሰቱ ዚነጽህ የተዐርቆ ድሕሪኡ ድማ ዚሐርር መስዋእቲ ይሕረድ
እቲ ኻህን ድማ ዚሐርር መስዋእትን መስዋእቲ ብልዕን ኣብ ልዕሊ መሰውኢ የቕርብ እቲ ኻህን ከኣ የተዐርቆ ንሱውን ይነጽህ
ንሱ ድኻ እንተ ዀነ ንኽንድዚ ዚኣክል ኣብ ኢዱ እንተ ዜብሉ ድማ ንመስዋእቲ በደል ንመተዓረቒኡ ኺውዝውዞ ሓደ ገንሸል ይውሰድ ንመስዋእቲ ብልዒ ኸኣ ዓስራይ ኣፍ ኤፋ ብዘይቲ እተቘምጥዔ ድኹም ሓርጭ ሓደ ሉግ ዘይቲ ድማ ክልተ ባሬቶ ወይ ክልተ ጫጩት ርግቢ ኸምቲ ኣብ ኢዱ ዝረኽቦ እታ ሓንቲ ንመስዋእቲ ሓጢኣት እታ ኻልኣይቲ ኸኣ ንዚሐርር መስዋእቲ ይውሰድ
ኣብ ሳምነይቲ መዓልቲ ንምንጻሁ እዚ ነገርዚ ናብ ካህን ናብ ኣፍ ድንኳን ምርኻብ ናብ ቅድሚ እግዚኣብሄር የምጽኣዮ
እቲ ኻህን ድማ ነቲ ገንሸል መስዋእቲ በደልን ነቲ ሉግ ዘይትን ይውሰድ እሞ እቲ ኻህን ንዚውዝወዝ መስዋእቲ ኣብ ቅድሚ እግዚኣብሄር ይወዝውዞ
ነቲ ገንሸል መስዋእቲ በደል ከኣ ይሕረዶ
እቲ ኻህን ድማ ካብ ደም እቲ መስዋእቲ በደል ወሲዱ ነቲ ዚነጽህ የማነይቲ መስቈር እዝኑን ዓበይቶ የማነይቲ ኢዱን ዓበይቶ የማነይቲ እግሩን ይልከዮ
እቲ ኻህን ድማ ካብቲ ዘይቲ ኣብ ግናዕ ጸጋመይቲ ኢዱ ይዂዖ እቲ ኻህን ከኣ ካብቲ ኣብ ጸጋመይቲ ኢዱ ዘሎ ዘይቲ ብየማነይቲ ኣጻብዑ ኣብ ቅድሚ እግዚኣብሄር ሾብዓተ ሳዕ ይንጸግ
ኣብ ልዕሊ እቲ ደም መስዋእቲ በደል ዘለዎ ቦታ ድማ እቲ ኻህን ነቲ ዚነጽህ ካብቲ ኣብ ኢዱ ዘሎ ዘይቲ ኣብ የማነይቲ መስቈር እዝኑን ኣብ ዓበይቶ የማነይቲ ኢዱን ኣብ ዓበይቶ የማነይቲ እግሩን ይልከዮ
ነቲ ኻብቲ ዘይቲ ዝተረፈ ኣብ ኢድ እቲ ኻህን ዘሎ ኣብ ቅድሚ እግዚኣብሄር ኬተዐርቖ ኣብ ርእሲ እቲ ዚነጽህ ይግበሮ
ከም ቲ ኣብ ኢዱ ዝረኸቦ ሓንቲ ኻብተን ባሬቶ ወይ ሓንቲ ኻብተን ጫጩት ርግቢ ይሰውእ
ምስቲ መስዋእቲ ብልዒ ከምቲ ኣብ ኢዱ ዝረኸቦ ሓንቲ ንመስዋእቲ ሓጢኣት ሓንቲ ኸኣ ንዚሐርር መስዋእቲ ይሰውእ
እቲ ኻህን ከኣ ነቲ ዚነጽህ ኣብ ቅድሚ እግዚኣብሄር የተዐርቆ
ብዛዕባ እቲ ቚስሊ ለምጺ ዘለዎ ንምንጻህ ዜድሊ ኣብ ኢዱ ዚኣክል ዘይረኽበ ሕጉ እዚ እዩ
እግዚኣብሄር ድማ ንሙሴን ንኣሮንን ክምዚ ኢሉ ተዛረቦም ናብቲ ኣነ ንርስቲ ዝህበኩም ምድሪ ኸነኣን ምስ ኣቶኹም እሞ ኣብታ እተረስቴኹምዋ ሃገር ናብ ሓንቲ ቤት ቊስሊ ለምጺ እንተ ሰደድኩ ሽዑ እቲ በዓል ቤት ናብቲ ኻህን መጺኡ ኣብ ቤተይ ከም ቊስሊ ለም ጺ ዝበለ ተራእዩኒ ኢሉ ይንገሮ
እቲ ኻህን ድማ ነቲ ቚስሊ ኺርኢ ገና ናብታ ቤት ከይአተወ ኣብ ቤት ዘሎ ዂሉ ኸይረክስ እቲ ኻህን ነታ ቤት ጥራያ ኪገብርዋ ይኣዝዝ
ድሕሪዚ እቲ ካህን ነታ ቤት ኪርኢ ይእቶ
ነቲ ቚስሊ ድማ ይርኣዮ
እንሆ ከኣ እቲ ቚስሊ ኣብ መንደቕ እታ ቤት ሕምልይ ዝበለ ወይ ቅይሕ ዝበለ ጐደጒድ ካብቲ መንደቕ ዐሚቑ እንተ ተራእየ ሽዑ እቲ ኻህን ካብታ ቤት ናብ ኣፍ ደገ እታ ቤት ይውጻእ ነታ ቤት ከኣ ሾብዓተ መዓልቲ ይዕጸዋ
እቲ ኻህን ድማ በታ ሳብዐይቲ መዓልቲ ተመሊሱ ይርአያ እንሆ ኸኣ እቲ ቚስሊ ኣብ መንደቕ እታ ቤት እንተ ለሐመ ሽዑ ነቲ ቚስሊ ዘለዎ ኣእማን ኣውጺኦም ናብ ወጻኢ ኸተማ ናብ ርኹስ ቦታ ኺድርብይዎ እቲ ኻህን ይአዝዝ
እታ ቤት ድማ ብውሽጣ ዙርያኣ ትተሐኸኽ እቲ ሕካኽ መሬት ከኣ ናብ ወጻኢ ኸተማ ናብ ርኹስ ቦታ ይጐሐፍ
ኣብ ክንዲ እቲ ኣእማን ድማ ካልእ ኣእማን ወሲዶም የእትዉ
ካልእ መሬት ወሲዱ ኸኣ ነታ ቤት ይለቕልቃ
ነቲ ኣእማን ምስ ኣውጽኤ እታ ቤት ድማ ምስ ተሐከትን ምስ ተለቕለቐትን እቲ ቚስሊ ኣብታ ቤት መሊሱ እንተ ወጸ
እቲ ኻህን አትዩ ይርኣያ
እንሆ ኸኣ እቲ ቚስሊ ኣብታ ቤት እንተ ለሐመ ንሱ ኣብታ ቤት ዚባላዕ ለምጺ እዩ እሞ ንሳ ርኽስቲ እያ
ነታ ቤት ድማ እምናን ዕጨይታን ኲሉ መሬት እታ ቤትውን ኣፍሪሱ ናብ ወጻኢ ኸተማ ናብ ርኹስ ቦታ ይጒሐፎ
ነታ ቤት በተን እትዕጸወለን ኲለን መዓልትታት ዝአተዋ ድማ ክሳዕ ምሸት ርኹስ ይኹን
ኣብታ ቤት ዝደቀሰ ኸኣ ክዳውንቱ ይሕጸብ ኣብታ ቤት ዝበልዔውን ክዳውንቱ ይሕጸብ
እቲ ኻህን ነታ ቤት ኪርኢ እንተ ኣተወ እንሆ ኸኣ እታ ቤት ምስ ተለቕለቐት እቲ ቚስሊ ኣብታ ቤት እንተ ዘይለሐመ እቲ ቚስሊ ሐውዩ እዩ እሞ እታ ቤት ንጽህቲ ምዃና እቲ ኻህን ይንገር
ንምንጻህ እታ ቤት ድማ ክልተ ዑፍን ዕጨይቲ ቄድሮስን ጽሩይ ቀይሕ ፈትልን ስምዕዛን ይውሰድ ነታ ሓንቲ ዑፍ ድማ ኣብ ልዕሊ ፈልፋሊ ማይ ኣብ ኣቕሓ መሬት ይሕረዳ
ነቲ ዕንጨይቲ ቄድሮስን ስምዕዛን ጽሩይ ቀይሕ ፈትልን ነታ ህያው ዑፍን ወሲዱ ኣብ ደም እታ እተሐርደት ዑፍን ኣብቲ ፈልፋሊ ማይን ጠሚዑ ነታ ቤት ሾብዓተ ሳዕ ይንጸገላ
ነታ ቤትውን ብደም እታ ዑፍን በቲ ፈልፋሊ ማይን በታ ህያው ዑፍን ብዕጨይቲ ቄድሮስን ብስምዕዛን ብጽሩይ ቀይሕ ፈትልን የንጽሃያ
ነታ ህያው ዑፍ ድማ ናብ ወጻኢ ኸተማ ንመሮር ትኺድ ይሕደጋ
ነታ ቤት ከኣ የተዐርቃ እሞ ትነጽህ
ንዂሉ ዓይነት ቊስሊ ለምጽን ንዕንፍሩርን ንለምጺ ኣብ ክዳንን ኣብ ቤትን ንሕበጥን ንጸፋዕታን ንብሩህ ብሮትን እቲ ሕጊ እዚ እዩ
ዚረኽሰላ መዓልትን ዚነጽሃላ መዓልትን ኬፍልጥ ሕጊ ለምጺ እዚ እዩ
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም ንደቂ እስራኤል ተዛረብዎም በልዎም ከኣ ሓደ ሰብ ካብ ስጋኡ ጅግል ምስ ዚከዐዎ በቲ ምኽዓዉ ርኹስ እዩ
እቲ ጅግሉ ክሳብ ዘሎ ርኽሰቱ እዚ እዩ
ስጋኡ ጅግል እንተ ኸዐወ ነቲ ጅግል እንተ ኸልከሎ ንሱ ርኽሰቱ እዩ
እቲ በዓል ጅግል ዝደቀሶ ዂሉ መደቀሲ ይረክስ ኮፍ ዝበሎ ዂሉ ኣቕሓ ድማ ይረክስ
ንመደቀሲኡ ዝተንከዮ ዘበለ ኸኣ ክዳውንቱ ይሕጸብ ብማይ ድማ ይተሐጸብ ክሳዕ ምሸትውን ርኹስ ይኹን
በዓል ጅግል ኮፍ ኣብ ዝበሎ ኣቕሓ ኾፍ ዚብልውን ክዳውንቱ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን
ንስጋ እቲ ጀጋል ዝተንከየ ድማ ክዳውንቱ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን
እቲ ጀጋል ንሓደ ንጹህ ጡፍ እንተ በለሉ ኸኣ ንሱ ኽዳውንቱ ይሕጸብ ብማይ ድማ ይተሐጸብ ክሳዕ ምሸትውን ርኹስ ይኹን
እቲ ጀጋል እተወጥሓሉ ዘበለ ዀረሻ ኸኣ ርኹስ ይኹን
ኣብ ትሕቲኡ ዝነበረ ዂሉ ነገር ዝተንከየ ዘበለውን ክሳዕ ምሸት ርኹስ ይኹን ነዚ ዘልዐለ ኸኣ ክዳውንቱ ይሕጸብ ብማይ ድማ ይተሐጸብ ክሳዕ ምሸትውን ርኹስ ይኹን
እቲ ጀጋል ኢዱ ኸይተሐጽበ ዝተንከዮ ዂሉ ክዳውንቱ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን
እቲ ጀጋል ዝተንከዮ ኣቕሓ መሬት ይሰበር ኲሉ ኣቕሓ ዕጨይቲ ኸኣ ብማይ ይተሐጸብ
እቲ ጀጋል ካብ ጅግሉ ምስ ነጽሄ ድማ ንምንጻሁ ሾብዓተ መዓልቲ ይቚጸር ክዳውንቱ ድማ ይሕጸብ ስጋኡ ኸኣ ብፈልፋሊ ማይ ይተሐጸብ ሽዑ ይነጽህ
ኣብ ሳምነይቲ መዓልቲ ድማ ክልተ ባሬቶ ወይ ክልተ ጫጩት ርግቢ ይውሰድ ኣብ ቅድሚ እግዚኣብሄር ናብ ኣፍ ደገ ድንኳን ምርኻብ ይምጻእ ነቲ ኻህን ከኣ ይሀቦ
እቲ ኻህን ድማ እታ ሓንቲ ንመስዋእቲ ሓጢኣት እታ ሓንቲ ድማ ንዝሓርር መስዋእቲ ይሰውኣየን
ካብ ጅግሉ ኸኣ እቲ ኻህን ኣብ ቅድሚ እግዚኣብሄር የተዐርቆ
ሰብኣይ ካብ ዘርኡ እንተ ወጾ ድማ ብዘሎ ስጋኡ ብማይ ይተሐጸብ ክሳዕ ምሸትውን ርኹስ ይኹን
እቲ ዘርኢ እተኻዕዎ ኽዳውንትን ማእስን ኲሉ ብማይ ይተሐጸብ ክሳዕ ምሸት ከኣ ርኹስ ይኹን
ሰበይቲ ድማ ሰብኣይ ብምኽዓው ዘርኢ እንተ ደቀሳ ክልቲኦም ብማይ ይተሐጸቡ ክሳዕ ምሸት ከኣ ርኹሳት ይኹኑ
ሰበይቲ ድማ ጻግነ ብምዃና ደም ካብ ስጋኣ እንተ ተኻዕዋ ጾብዓተ መዓልቲ ትርከስ ዝተንከያ ዘበለ ኸኣ ክሳዕ ምሸት ርኹስ ይኹን
ብጻግኒኣ ዝደቀሰቶ ዂሉ ነገር ርኹስ ይኹን ኮፍ ዝበለቶ ኸኣ ርኹስ ይኹን
መደቀሲኣ ዝተንከየ ዘበለ ድማ ክዳውንቱ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን
ንሳ ኾፍ ዝበለቶ ዂሉ ነገር ዝተንከየ ዘበለ ድማ ክዳውንቱ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን
ነቲ መደቀሲኣ ወይ ኮፍ ኢላቶ ንዝነበረት ኣቕሓ ምስ ዚትንኪ ክሳዕ ምሸት ርኹስ ይኹን
ሰብኣይ ምስኣ ደቂሱ ጻግኒኣ እንተ ጸየቖ ሾብዓተ መዓልቲ ርኹስ ይኹን ንሱ ዚድቅሶ ዂሉ መደቀሲ ኽኣ ርኹስ ይኹን
ሰበይቲ በቲ ጊዜ ጻግኒኣ ዘይኰነ ነዊሕ መዓልቲ ደም ዛሕዛሕ እንተ በላ ወይ ሓለፋ እቲ ጊዜ ጻግኒኣ ዛሕዛሕ እንተ በላ ምኽዓው ርኽሰታ ኽሳዕ ዘሎ መዓልትታት ከምቲ ብመዓልትታት ጻግኒኣ ትኹን ርኽስቲ እያ
እቲ ምኽዓዋ ኽሳዕ ዘሎ ዂሉ መዓልትታት እትድቅሶ ዂሉ መደቀሲ ኸኣ ከምቲ ብእዋን ጻግኒኣ እትድቅሶ መደቀሲ ይኹን ኮፍ እትብሎ ዂሉ ኣቕሓውን ከምቲ ርኽሰት ጻግኒኣ ርኹስ ይኹን
ነዚ ዝተንከዮ ዘበለ ኸኣ ርኹስ ይኹን ክዳውንቱ ድማ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን
ካብ ምኽዓዋ እንተ ጸረየት ድማ ሾብዓተ መዓልቲ ትቚጸር ድሕርቲ ንጽህቲ ትኹን
ኣብ ሳምነይቲ መዓልቲ ኸኣ ክልተ ባሬቶ ወይ ክልተ ጫጩት ርግቢ ትውሰድ ኣብ ካህን ናብ ኣፍ ድንኳን ምርኻብ ድማ ተም ጽኣየን
እቲ ኻህን ድማ እታ ሓንቲ ንመስዋእቲ ሓጢኣት እታ ሓንቲ ኸኣ ንዝሓርር መስዋእቲ ይግበረን
እቲ ኻህንውን ካብ ምኽዓው ርኽሰታ ኣብ ቅድሚ እግዚኣብሄር የተዐርቃ
ነታ ኣብ ማእከሎም ዘላ ማሕደረይ ምስ ኣርከሱ ብርኽስቶም ከይሞቱስ ከምዚ ንደቂ እስራኤል ካብ ርኽሰቶም ፍለይዎም
ናይ ጅግልን ናይቲ ዘርኡ ዚከዐዎን ብእኡ ድማ ዝረኸሰ ብዛዕባ እታ ብጻግኒኣ ዝሐመመትን ብዛዕባ ዘርኡ ዚከዐዎ ሰብኣይን ሰበይትን ብዛዕባ ም ስ ዝረኸሰት ሰበይቲ ዚድቅስ ሰብኣይ ድማ ሕጉ እዚ እዩ
ድሕሪ ሞት ክልቲኦም ደቂ ኣሮን እቶም ኣብ ቅድሚ እግዚኣብሄር ምስ ቀረቡ ዝሞቱ እግዚኣብሄር ንሙሴ ተዛረቦ
እግዚኣብሄር ከኣ ንሙሴ በሎ ኣነ ብደበና ኣብ ልዕሊ መኽደን መተዓረቒ ኽርኤ እየ እሞ ንሓውካ ኣሮን ከይመውትሲ ናብ ቤት መቕደስ ኣብ ውሽጢ መጋረጃ ናብ ቅድሚ እቲ ኣብ ልዕሊ ታቦት ዘሎ መኽደን መተዓረቒ ዂሉ ጊዜ ኸይአቱ ንገሮ
ንመስዋእቲ ሓጢኣት ሓደ ዝራብዕ ንዚሐርር መስዋእቲ ኸኣ ሓደ ድዑል ሒዙ ኣሮን በዚ ናብ ቤተ መቕደስ ይእቶ
እቲ ናይ ልዕጺ እንጣጢዕ ቅዱስ ቀምሽ ታሕቲ ይከደን ናይ ልሕጺ እንጣጢዕ ስረ ኸኣ ኣብ ልዕሊ ስጋኡ ይግበር ናይ ልሕጺ እንጣጢዕ ቅናት ድማ ይተዐጠቕ ናይ ልሕጺ እንጣጢዕ መጠም ጠም ያውን ኣብ ርእሱ ይጠምጠም
እዚ ቅዱስ ኣልባስ እዩ ስጋኡ ብማይ ተሐጺቡ ይከደኖ
ካብ ኣኼባ ደቂ እስራኤል ድማ ንመስዋእቲ ሓጢኣት ክልተ ድቤላ ንዚሐርር መስዋእቲውን ሓደ ድዑል ይውሰድ
ኣሮን ከኣ ነቲ ዝራብዕ መስዋእቲ ሓጢኣቱ የቕርቦ ንርእሱን ንቤቱን ከኣ የተዐርቕ
ንኽልቲኦም ድቤላ ወሲዱ ድማ ኣብ ቅድሚ እግዚኣብሄር ኣብ ኣፍ ድንኳን ምርኻብ ደው የብሎም
ኣሮን ድማ ነቶም ክልተ ድቤላ ሓደ ዕጫ ንእግዚኣብሄር ሓደ ዕጫ ከኣ ንዓዛዚል ኪኸውን ዕጭ የውድቐሎም
ኣሮን ድማ ነቲ ብዕጫ ንእግዚኣብሄር ዝበጽሖ ድቤላ የቕርቦ ንመስዋእቲ ሓጢኣት ይሰውኣዮ
እቲ ብዕጫ ንዓዛዜል ዝበጽሔ ድቤላ ግና ንዓዛዜል ናብ በረኻ ኺስደድ ንምትዕራቑ ብህይወቱ ኣብ ቅድሚ እግዚኣብሄር ደው ይበል
ኣሮን ከኣ ነቲ ንርእሱ ዚኸውን ዝራብዕ መስዋእቲ ሓጢኣት የቕርቦ ንርእሱን ንቤቱን ድማ የተዐርቕ ነቲ ንርእሱ ዚኸውን ዝራብዕ መስዋእቲ ሓጢኣት ከኣ ይሕረዶ
ካብቲ ኣብ ቅድሚ እግዚኣብሄር ዘሎ መሰውኢ ጽንሃህ ምሉእ ጓህሪ ይውሰድ ካብቲ እተጐድኤ ምኡዝ ዕጣን ከኣ ምሉእ ሕፍኑ ወሲዱ ናብ ውሽጢ መጋረጃ የእትዎ
ከይመውትሲ ነቲ ኣብ ልዕሊ እቲ ምስክር ዘሎ መኽደን መተዓረቒ ደበና ዕጣን ም እንቲ ኪኽውሎ ከኣ ነቲ ዕጣን ኣብ ቅድሚ እግዚኣብሄር ናብቲ ሓዊ ይግበሮ
ካብ ደም እቲ ዝራብዕ ወሲዱ ድማ ናብ መኽደን መተዓረቒ ብሸነኽ ምብራቑ በጻብዑ ይንጸግ ኣብ ቅድሚ መኽደን መተዓረቒውን ካብቲ ደም ሾብዓተ ሳዕ በጻብዑ ይንጸግ
ነቲ ድቤላ መስዋእቲ ሓጢኣት ህዝቢ ድማ ይሕረዶ ነቲ ደሙ ኸኣ ናብ ውሽጢ መጋረጃ የእትዎ በቲ ደሙውን ከምቲ ብደም እቲ ዝራብዕ ዝገበሮ ይግበር ኣብ ልዕሊ መኽደን መተዓረቕን ኣብ ቅድሚ መኽደን መተዓረቕን ይንጸጎ
ካብ ርኽሰት ደቂ እስራኤል ካብ በደሎምን ብዝዀነ ሓጢኣቶም ንመቕደስ የተዐርቆ
ነቲ ምሳታቶም ኣብ ማእከል ርኽሰቶም ዘሎ ድንኳን ምርኻብ ድማ ከምኡ ይግበረሉ
ንሱ ኼተዐርቕ ናብ መቕደስ ምስ ዚኣቱ ክሳዕ ዚወጽእ ንርእሱን ንቤቱን ንብዘላ ማሕበር ደቂ እስራኤልን ክሳዕ ዜተዐርቕ ገለ ሰብ ኣብ ድንኳን ም ርኻብ ኣይኹን
ናብቲ ኣብ ቅድሚ እግዚኣብሄር ዘሎ መሰውኢ ወጺኡ ኸኣ ንእኡ የተዐርቆ
ካብ ደም እቲ ዝራብዕን ካብ ደም እቲ ድቤላን ወሲዱ ድማ ኣብ ልዕሊ ኣቕርንቲ መሰውኢ ብዙርያኡ ይግበሮ
ካብቲ ደም ከኣ በጻብዑ ሾብዓተ ሳዕ ኣብ ልዕሊኡ ይንጸግ ካብ ርኽሰት ደቂ እስራኤል ድማ የንጽሃዮን ይቐድሶን
ንመቕደስን ንድንኳን ምርኻብን ንመሰውእን ዐሪቑ ምስ ወድኤ ኸኣ ነቲ ህያው ድቤላ የቕርቦ
ኣሮን ድማ ክልቲኡ ኢዱ ኣብ ርእሲ እቲ ህያው ድቤላ የንብር እሞ ብኲሉ ኽፍኣት ደቂ እስራኤልን ብዂሉ በደሎም ን ብዂሉ ሓጢኣቶምን ኣብ ልዕሊኡ ይናዘዝ ኣብ ርእሲ እቲ ድቤላ ኸኣ የንብሮ ብኢድ እቲ ነዚ እተዳለወ ሰብኣይ ድማ ንበረኻ ይስደዶ
እቲ ድቤላ ኸኣ ንዂሉ ኽፍኣቶም ኣብ ልዕሊኡ ናብ ጽምዊ ምድሪ ይጹሮ ነቲ ድቤላ ድማ ንበረኻ ይፈንዎ
ኣሮን ድማ ናብ ድንኳን ምርኻብ ይእቶ ነቲ ናብ መቕደስ ኪአቱ ኸሎ ለቢስዎ ዝነበረ ናይ ልሕጺ እንጣጢዕ ኣልባሳትውን የውጽኣዮ ኣብኡ ኸኣ ይሕደጎ
ድማ ኣብ ቅዱስ ቦታ ዀይኑ ስጋኡ ብማይ ይተሐጸብ ክዳውንቱ ኸኣ ይከደን
ወጺኡ ድማ ነቲ ዚሐርር መስዋእቱን ነዚ ዚሐርር መስዋእቲ ህዝብን ይሰውእ ንርእሱን ንህዝብን ከኣ የተዐርቕ
ስብሒ መስዋእቲ ሓጢኣት ድማ ኣብ መሰውኢ የሕርር
እቲ ነቲ ድቤላ ንዓዛዜል ዝፈነወ ኸኣ ክዳውንቱ ይሕጸብ ስጋኡውን ብማይ ይተሐጸብ ድሕርዚ ድማ ናብ ሰፈር ይእቶ
ነቲ ዝራብዕ መስዋእቲ ሓጢኣትን ነቲ ድቤላ መስዋእቲ ሓጢኣትን ደሞም ንምትዕራቕ ናብ መቕደስ ዝአተወ ናብ ወጻኢ ሰፈር የውጽእዎም ቈርበቶምን ስጋኦምን ፈርሶምን ከኣ ብሓዊ የንድድዎ
እቲ ዘንደዶም ድማ ክዳውንቱ ይሕጸብ ስጋኡውን ብማይ ይተሐጸብ ድሕርዚ ናብ ሰፈር ይእቶ
እዚ ሕጊ ዘለኣለም ይኹንኩም ኣብ ሳብዐይቲ ወርሒ ኣብታ ወርሒ ኸኣ ብዓስረይቲ መዓልቲ ወዲ ዓዲ ዀነ ወይ ኣብ ማእከልኩም ዚቕመጥ ስደተኛ ነፍስኹም ኣዋርዱ ገለ እኳ ዕዮ ኣይትዕየዩ
በታ መዓልቲ እቲኣ ም እንቲ ኽትነጽሁስ ክትተዐረቑ ኢኹም እሞ ካብ ኲሉ ሓጢኣትኩም ኣብ ቅድሚ እግዚኣብሄር ክትነጽሁ ኢኹም
ንኣኻትኩም ዓባይ ሰንበት ዕረፍቲ እያ ነፍስኹም ከኣ ኣዋርዱ ሕጊ ዘለኣለም እዩ
እቲ ኣብ ክንዲ ኣቦኡ ኻህን ኪኸውን እተቐብኤን እተቐደሰን ካህን የተዐርቕ እቲ ናይ ልሕጺ እንጣጢዕ ኣልባስ ድማ እቲ ቅዱስ ኣልባስ ይልበስ
ነቲ ቅዱስተ ቅዱሳን ከኣ የተዐርቕ ንድንኳን ምርኻብን ንመሰውእን ድማ የተዐርቕ ንኻህናትን ንዂሉ ህዝቢ ማሕበርን ከኣ የተዐርቕ
ንደቂ እስራኤል ሓንሳእ ኣብ ዓመት ካብ ኲሉ ሓጢኣቶም ንምትዕራቕ እዚ ሕጊ ዘለኣለም ይኹነልኩም
ከምቲ እግዚኣብሄር ንሙሴ ዝአዘዞ ኸኣ ገበረ
እግዝኣብሄር ድማ ንሙሴ ኸምዚ ኢሉ ተዛረቦ ንኣሮንን ንደቁን ንዂሎም ደቂ እስራኤልን እቲ እግዚኣብሄር ዝአዘዞን ዝበሎን ነገር እዚ እዩ ኢልካ ተዛረቦም ዝዀነ ሰብ ካብ ቤት እስራኤል ብዕራይ ወይ ገንሸል ወይ ጤል ኣብ ሰፈር እንተ ሐረደ ወይ ኣብ ወጻኢ ሰፈር እንተሓረደ ኣብ ቅድሚ ማሕደር እግዚኣብሄር ንእግዝኣብሄር መስዋእቲ ኬቕርቦ ናብ ኣፍ ድንኳን ምርኻብ እንተ ዘየምጽኦ ነቲ ሰብ እቲ ኸም ዕዳ ደም ይቚጸረሉ
ደም ኲዕዩ እዩ እቲ ሰብ እቲ ኻብ ማእከል ህዝቡ ኺምንቈስ እዩ
ስለዚ ደቂ እስራኤል ነቲ ኣብ መሮር ዚስውእዎ ዚሕረድ መስዋእቶም ናብ እግዚኣብሄር ናብ ኣፍ ድንኳን ምርኻብ ናብ ካህን የምጽእዎ ንእግዚኣብሄር ከኣ ንመስዋእቲ ምስጋና የቕርቡሉ
እቲ ኻህን ድማ ነቲ ደም ኣብ ኣፍ ድንኳን ምርኻብ ኣብ ልዕሊ መሰውኢ እግዚኣብሄር ይንጸጎ
ነቲ ስብሒ ድማ ንእግዚኣብሄር ንጥዑም ጨና የሕርሮ
ደጊም እቲ ዚሕረድ መስዋእቶም ነቶም ብምንዝርና ዚስዕብዎም ኣጋንንቲ ኣይሰውኡ
እዚ ንውሉድ ወለዶኦም ሕጊ ዘለኣለም ይኹኖም
ድማ ዝዀነ ሰብ ካብ ቤት እስራኤል ወይ ካብቶም ኣብ መንጎኦም ዚነብሩ ጓኖት ዚሐርር መስዋእቲ ወይ ዚሕረድ መስዋእቲ እንተ ኣቕረበ ንእግዚኣብሄር ኪስውኦ ኸኣ ናብ ኣፍ ድንኳን ምርኻብ እንተ ዘየምጽኦ እቲ ሰብ እቲ ኻብ ህዝቡ ኺምንቈስ እዩ በሎም
ድማ ዝዀነ ሰብ ካብ ቤት እስራኤል ወይ ካብቶም ኣብ መንጎኦም ዚነብሩ ጓኖት ደም ዘበለ እንተ በልዔ ነታ ደም ዝበልዔት ነፍሲ ገጸይ ናብኣ ኽመልስ እየ ካብ ማእከል ህዝባ ኸኣ ክምንቊሳ እየ
ነፍሲ ስጋ ኣብቲ ደም እዩ ነታ ነፍሲ ዜተዐርቓ እቲ ደም እዩ እሞ ኣነ ድማ ናብ ልዕሊ መሰውኢ ንነፍሳትኩም ኬተዐርቕ ኢለ ሀብኩኹም
ስለዚ ንደቂ እስራኤል ካባኻትኩም ሓንቲ ነፍሲ እኳ ደም ኣይትብላዕ ኣብ መንጎኹም ዚነብር ጓናውን ደም ኣይብላዕ በልኩ
ድማ ዝዀነ ሰብ ካብ ደቂ እስራኤል ወይ ኣብ መንጎኹም ካብ ዚነብሩ ጓኖት ዚብልዓ እንስሳ ወይ ዑፍ ሀዲኑ እንተ ሐዘ ነቲ ደም ይኽዐዎ ሓመድ ድማ ይኽደኖ
ነፍሲ ዂሉ ስጋስ ንሱ እቲ ኣብ ነፍሱ ዘሎ ደሙ እዩ እሞ ስለዚ ንደቂ እስራኤል ከኣ ናይ ዝዀነ ስጋ ደም ኣይትብልዑ በልክዎም
ናይ ኲሉ ስጋ ነፍሲ ደሙ እዩ እሞ ዝበልዖ ዘበለ ኺምንቈስ እዩ
ዝዀነ ነፍሲ ሕሉቕ ወይ ኣራዊት ዝቐተሎ ዝበልዔ ወዲ ዓዲ ዀነ ወይ ጓና ክዳውንቱ ይሕጸብ ብማይ ከኣ ይተሐጸብ ክሳዕ ምሸትውን ርኹስ ይኹን ሽዑ ይነጽህ
ክዳውንቱ እንተ ዘይሐጸበ ስጋኡ ኸኣ እንተ ዘይተሐጽበ ክፍኣቱ ኺጸውር እዩ
እግዚኣብሄር ድማ ንሙሴ ኸም ዚ ኢሉ ተዛረቦ ንደቂ እስራኤል ተዛረቦም በሎም ከኣ ኣነ እግዚኣብሄር ኣምላኽኩም እየ
ከም ግብሪ እታ ዝነበርኩምዋ ምድሪ ግብጺ ኣይትግበሩ
ከም ግብሪ እታ ኣነ ናብኣ ዘእትወኩም ሃገር ከነአን ድማ ኣይትግበሩ ብስርዓቶምውን ኣይትመላለሱ
ብእኡ ኽትመላለሱ ፍርድታተይ ግበሩ ሕጋጋተይ ከኣ ሐልዉ
ኣነ እግዚኣብሄር ኣም ላኽኩም እየ
ሕጋጋተይን ፍርድታተይን ሐልዉ እቲ ዚገብሮ ሰብ ብእኡ ህያው ይኸውን
ኣነ እግዚኣብሄር እየ
ሓደ ሰብ እኳ ቀረባ ዘመዱ ናብ ዘበለት ሕፍረታ ኪቐልዕ ኢሉ ኣይቕረባ
ኣነ እግዚኣብሄር እየ
ሕፍረት ኣቦኻን ሕፍረት ኣዴኻን ኣይትቕላዕ ኣዴኻ እያ እሞ ሕፍረታ ኣይትቕላዕ
ሕፍረት ሰበይቲ ኣቦኻ ኣይትቕላዕ ሕፍረት ኣቦኻ እዩ
ሕፍረት ሓብትኻ ኣይትቕላዕ ጓል ኣቦካ ወይ ጓል ኣዴኻ ኣብ ቤት እተወልደት ወይ ኣብ ግዳም እተወልደት ሕፍረት ኣይትቕላዕ
ሕፍረት ጓል ወድኻ ወይ ጓል ጓልካ ሕፍረትካ እዩ እሞ ሕፍረተን ኣይትቕላዕ
ሕፍረት ጓል ሰበይቲ ኣቦኻ ካብ ኣቦኻ እተወልደት ሓብትኻ እያ እሞ ሕፍረታ ኣይትቕላዕ
ሕፍረት ኣሞኻ ኣይትቕላዕ ንሳ ቐረባ ዘመድ ኣቦኻ እያ ቀረባ ዘመድ ኣዴኻ እያ እሞ ሕፍረት ሓትኖኻ ኣይትቕላዕ ሕፍረት ሓው ኣቦኻ ኣይትቕላዕ ናብ ሰበይቱ ኣይትቕረብ ሓብቲ ኣቦኻ እያ
ሕፍረት ሰበይቲ ወድኻ ኣይትቕላዕ ሰበይቲ ወድኻ እያ ሕፍረታ ኣይትቕላዕ
ሕፍረት ሰበይቲ ሓውካ ኣይትቕላዕ ሕፍረት ሓውካ እዩ
ሕፍረት ሰበይትን ጓላን ኣይትቕላዕ ጓል ወዳ ወይ ጓል ጓላ ድማ ሕፍረታ ንምቕላዕ ኣይትውሰድ ንሳተን ቀረባ ዘመድ እየን እሞ ገበን እዩ
ብህይወታ ኸላ ሕፍረታ ብምቕላዕ ከተቕንኣ ሰበይቲ ምስናይ ሓብታ ኣይተእቱ
ሰበይቲ ብጻግኒአ ረኺሳ ኸላ ሕፍረታ ኽትቀልዕ ኣይትቕረባ
ሰበይቲ ብጻይካ ብእኣ ኸይትረክስ ብስጋ ም ስኣ ንም ርኻብ ኣይትደቅስ
ካብ ዘርእኻ ንሞሎኽ ብሓዊ ንም ሕላፍ ኣይትሀብ
ስም ኣምላኽካ ኣይተርክስ
ኣነ እግዚኣብሄር እየ
ከም ምስ ሰበይቲ ምድቃስ ምስ ሰብአይ ኣይትደቅስ እዚ ጽያፍ እዩ
ብእኣ ኸይትረክስ ም ስ ገለ እንስሳ ብስጋ ኣይትራኸብ
ሰበይቲ ድማ ብስጋ ኽትራኸብ ኢላ ኣብ ቅድሚ እንስሳ ደው ኣይትበል እዚ ጉድ ነገር እዩ
እቶም ኣነ ኻብ ቅድሜኹም ዝሰጎም ህዝብታት በዚ ዂሉ ረኺሶም እዮም እሞ በዚ ዂሉ ኣይትርከሱ
እታ ምድሪ በዚ ረኸሰት ኣነ ኸኣ ሓጢኣታ ኣብ ርእሳ ኽመልስ እየ እታ ምድሪ ድማ ነቶም ዚነብርዋ ኽትተፍኦም እያ
ንስኻትኩም ግና ሕጋጋተይን ፍርድታተይን ሐልዉ ወዲ ዓዲ ዀነ ወይ ኣብ መንጎኹም ዚነብር ጓና ካብ ኲሉ እዚ ጽያፍ እዚ ገለ ኣይትግበሩ
እዚ ዂሉ ጽያፍ እቶም ቅድሜኹም ኣብአ ዝነበሩ ሰብ እታ ሃገር ገይሮም ዎ እዮም እሞ እታ ም ድሪ ረኸሰት
እታ ም ድሪ ም ስ ኣርከስኩም ዋ ነቶም ቅድሜኹም ዝነበርዋ ህዝቢ ኸም ዝተፍኣቶም ንኣኻትኩም ድማ ከይትተፍኣኩም
ካብዚ ዂሉ ጽያፍ እዚ ዝገበረ ዘበለ እተን ዝገበራ ነፍሳት ካብ መንጎ ህዝበን ኪምንቈሳ እየን
እቲ ቕድሜኹም ዚገብርዎ ዝነበሩ ርኹስ ስርዓታት ከይትገብሩ ብእኡ ኸኣ ከይትረኽሱ እቲ ኽትሕልውዎ ኢለ ዝአዘዝኩኹም ሐልዉ
ኣነ እግዚኣብሄር ኣም ላኽኩም እየ
እግዚኣብሄር ድማ ንሙሴ ኸምዚ ኢሉ ተዛረቦ ንብዘሎ ኣኼባ ደቂ እስራኤል ተዛረብ በሎም ድማ ኣነ እግዚኣብሄር ኣም ላኽኩም ቅዱስ እየ እሞ ንስኻትኩም ከኣ ቅዱሳን ኩኑ
ነፍሲ ወከፍኩም ኣዲኡን ኣቦኡን ይፍራህ
ሰናብተይ ሐልዉ
ኣነ እግዚኣብሄር ኣም ላኽኩም እየ
ናብ ጣኦታት ኣይትመለሱ ኣማልኽቲ ፍሲ ድማ ኣይትግበሩ
ኣነ እግዚኣብሄር ኣምላኽኩም እየ
ንእግዚኣብሄር መስዋእቲ ምስጋና ምስእትስውኡ ባህ ከም ዜብሎ ጌርኩም ሰውኡ
በታ እትስውኡላ መዓልትን ንጽባሒታን ይበላዕ
እቲ ኽሳዕ ሳልሰይቲ መዓልቲ ዝተረፈ ግና ብሓዊ ይንደድ
ኣብ ሳልሰይቲ መዓልቲ እንተ ተበልዔ ፍንፉን እዩ ኣይቅቡልን እዩ
እቲ ዝበልዖ ድማ እቲ ንእግዚኣብሄር እተቐደሰ ኣርኪሱ እዩ እሞ ክፍኣቱ ይጸውር እታ ነፍሲ እቲአ ኸኣ ካብ ህዝባ ኽትም ንቈስ እያ
ዓጺድ ም ድርኹም ም ስ እትዐጽዱ ነቲ ደረት ግራትካ ፈጺም ካ ኣይትዕጸዶ ነቲ ቐሪም ዐጺድካውን ኣይትእረዮ
ንወይንኻ ድማ ኣይተዋሕዮ ነቲ ኣብ ወይንኻ ዝወደቐ ፍረ ኸኣ ኣይትእረዮ ንድኻን ንስደተኛን ደኣ ሕደጎ
ኣነ እግዚኣብሄር ኣምላኽኩም እየ
ኣይትስረቑን ኣይትጠብሩን ሓደ እኳ ንብጻዩ ኣይትሐስዉ
ንስም ኣምላኽካ ኽይተርክስ ብስመይ ብሓሶት ኣይትምሐሉ
ኣነ እግዚኣብሄር እየ
ንብጻይካ ኣይትጽቀጦን ኣይትዘርፎን ወይ ውዕለት ወዓላይ ክሳዕ ብጊሓት ምሳኻ ኣይሕደር
ንጸማም ኣይትርገሞ ኣብ ቅድሚ ዕዉር ድማ መዓንቀፊ ኣይተንብር ንኣም ላኽ ደኣ ፍራህ
ኣነ እግዚኣብሄር እየ
ብፍርዲ ኣይትዐምጹ ንድኻ ገጹ ርኢኻ ኣይተዳልዎ ነቲ ስልጡን ድማ ገጹ ርኢኻ ኣይተኽብሮ ንብጻይካ ግና ብቕንዕና ፍረድ
ክትሐሚ ኢልካ ኣብ ህዝብኻ ኣይትዙር ናብ ደም ብጻይካ ኣይትለዐል
ኣነ እግዚኣብሄር እየ
ንሓውካ ብልብኻ ኣይትጽልኣዮ ንብጻይካስ ብዛዕባኡ ሓጢኣት ከይትጸውር ኣጸቢቕካ ግንሓዮ
ንደቂ ህዝብኻ ሕነ ኣይትፍደን ኣይትቀየምን ንብጻይካስ ከም ርእስኻ ደኣ ፍተዎ
ኣነ እግዚኣብሄር እየ
ሕጋጋተይ ሐልዉ ማልካ ም ስ ካልእ ዓይነት ኣይተታሉ
ንግራትካ ኽልተ ዓይነት ዘርኢ ኣይትዝርኣያ ካብ ክልተ ዓይነት እተሐወሰ ዓለባ ኣይትከደን
ሰብኣይ ምስ ሓንቲ ብዋጋ ሓራ ዘይወጸት ሓራ ድማ ዘይተዋህባ ባርያ ኽነሳ ንሓደ ሰብኣይ እተሐጽየት ሰበይቲ ደቂሱ እንተ ተራኸባ ንሳ ሓራ ስለ ዘይወጸት ግና ይቀጽዑ ደኣ እምበር ኣይሙቱ ንሱ ድማ ንመስዋእቲ በደሉ ድዑል መስዋእቲ በደል ናብ እግዚኣብሄር ናብ ኣፍ ድንኳን ምርኻብ የምጽእ
ስለ እቲ ዝገበሮ ሓጢኣቱ ኸኣ እቲ ኻህን በቲ ድዑል መስዋእቲ በደል ኣብ ቅድሚ እግዚኣብሄር የተዐርቆ እቲ ዝገበሮ ሓጢኣቱ ድማ ይሕደገሉ
ናብታ ምድሪ ምስ ኣቶኹም ኲሉ ዓይነት ዚብላዕ ኦም ም ስ ተኸልኩም ነቲ ፍሬኡ ኸም ዘይተገዝረ ርአይዎ
ሰለስተ ዓመት ከም ዘይተገዝረ ይኹንኩም ኣይበላዕ ድማ
ኣብታ ራብዐይቲ ዓመት ድማ ብዘሎ ፍሬኡ ንም ስጋና እግዚኣብሄር ይቀደስ
ኣብዚሑ ኺፈርየልኩም ሲ ኣብ ሓም ሰይቲ ዓመት ፍሬኡ ብልዑ
ኣነ እግዚኣብሄር ኣምላኽኩም እየ
ምስናይ ደም ገለ እኳ ኣይትብልዑ
ኣይትጠንቊሉን ኣይተማርቱን
ወሰነ ወሰን ጸጒሪ ርእስኹም ኣይትቚረጹ ወሰነ ወሰን ጭሕምኻውን ኣይትቚረጽ
ብዛዕባ ምዉት ኣብ ስጋኹም ቅርጺ ኣይትግበሩ ጽሕፈት ማሕተም ድማ ኣባኻትኩም ኣይትግበሩ
ኣነ እግዚኣብሄር እየ
እታ ሃገር ከይትም ንዝር እታ ሃገር ድማ ብርኽሰት ከይትመልእ ንጓልካ ኣመንዝራ ጌርካ ኣይተርክሳ
ሰናብተይ ሓልዉ መቕደሰይ ከኣ ፍርሁ
ኣነ እግዚኣብሄር እየ
ናብ መንፈስ ጥንቈላ ዘለዎም ን ናብ መውደቕቲ ዛዕጐልን ኣይትመለሱ ብእኦም ከይትረኽሱ ኣይትድለይዎም
ኣነ እግዚኣብሄር ኣም ላኽኩም እየ
ኣብ ቅድሚ ሸያብ ተንስእ ንገጽ ኣረጋዊ ድማ ኣኽብር ንኣምላኽካውን ፍርሃዮ
ኣነ እግዚኣብሄር እየ
ጓና ምሳኻትኩም ኣብ ሃገርኩም እንተ ተቐመጠ ድማ ኣይትግፍዕዎ
ንስኻትኩምውን ኣብ ምድሪ ግብጺ ጓኖት ኔርኩም ኢኹም እሞ እቲ ምሳኻትኩም ዚነብር ጓና ኣባኻትኩም ከም ወዲ ዓዲ ይኹን ከም ንነፍስኻ ኸኣ ፍተዎ
ኣነ እግዚኣብሄር ኣምላኽኩም እየ
ብፍርዲ ዀነ ብመለክዒ እመት ኰነ ብሚዛን ኰነ ብምሰ ዀነ ኣይትዐምጹ
ቅኑዕ ሚዛን ቅኑዕ መም ዘኒ ቅኑዕ ኤፋ ቅኑዕ ሂን ድማ ይሀሉኹም
ካብ ም ድሪ ግብጺ ዘውጻእኩኹም ኣነ እግዚኣብሄር ኣምላኽኩም እየ
እምብኣርሲ ዂሉ ሕጋጋተይን ኲሉ ፍርድታተይን ሐልዉ ግበርዎ ኸኣ
ኣነ እግዚኣብሄር እየ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል በሎም ዝዀነ ሰብ ካብ ደቂ እስራኤል ወይ ኣብ እስራኤል ካብ ዝነብሩ ጓኖት ካብ ዘርኡ ንሞሎኽ ዝህብ ሞት ይሙት ህዝቢ እታ ሃገር ብዳርባ እምኒ ይቕተልዎ
መቕደሰይ ኬርክስን ቅዱስ ስመይ ከኣ ኬሕስር ካብ ዘርኡ ንሞሎኽ ሂቡ እዩ እሞ ኣነ ገጸይ ናብቲ ሰብ እቲ ኽመልስ ካብ ህዝቡ ድማ ክምንቕሶ እየ
እቲ ሰብኣይ ዘርኡ ንሞሎኽ ኪህብ ከሎ እቶም ህዝቢ እታ ሃገር ከይቐትልዎ ኣዒንቶም እንተ ዐመቱ ሽዑ ኣነ ናብቲ ሰብኣይ እትን ናብ ቤተ ሰቡን ገጸይ ክመልስ እየ ንእኡን ነቶም ምስ ሞሎኽ ኪምንዝሩ ብምንዝርና ዚስዕብዎ ዂሎም ድማ ካብ መንጎ ህዝቦም ክምንቊሶም እየ
ናብቶም መናፍስቲ ጥንቈላ ዘለውዎምን ናብ መውደቕቲ ዛዕጎልን ብምንዝርና ኽትስዕቦም ኢላ እትምለስ ነፍሲ አነ ገጸይ ናብታ ነፍሲ እቲኣ ኽመልስ እየ ካብ መንጎ ህዝባ ኸኣ ክምንቊሳ እየ
ኣነ እግዚኣብሄር ኣምላኽኩም እየ ስለዚ ንስኻትኩም ተቐደሱ ቅዱሳት ድማ ኩኑ
ሕጋጋተይ ሓልዉ ግበርዎዉን
ዝቕድሰኩም ኣነ እግዚኣብሄር እየ
ዝዀነ ሰብ ነቦኡ ወይ ነዲኡ ዝረገመ ሞት ይሙት
ነቦኡን ነዲኡን ረጊሙ እዩ እሞ ደሙ ኣብ ልዕሊኡ እዩ
ኣብ ሰበይቲ ሰብኣይ ዝዘመወ ሰብ ኣብ ሰበይቲ ብጻዩ ዝዘመወ እቲ ዝዘመወን እታ ዝዘመወትን ሞት ይሙቱ
ምስ ሰበይቲ ኣቦኡ ዝደቀሰ ሰብ ሕፍረት ኣቦኡ ቐልዔ ክልቲኦም ሞት ይሙቱ
ደሞም ኣብ ልዕሊኦም እዩ
ምስ ሰበይቲ ወዱ ዝደቀሰ ሰብ ክልቲኦም ሞት ይሙቱ
ነውሪ ገይሮም እዮም ደሞም ኣብ ልዕሊኦም እዩ
ሰብኣይ ከም ምስ ሰበይቲ ምስ ሰብኣይ እንተ ደቀሰ ክልቲኦም ነውሪ ገይሮም እዮም ሞት ይሙቱ ደሞም ኣብ ልዕሊኦም እዩ
ሓደ ሰብ ድማ ጓልን ኣዲኣን እንተ ኣእተወ እዚ ርኽሰት እዩ ርኽሰት ኣብ ማእከልኩም ከይርከብሲ ንሱን ንሳተንን ብሓዊ ይንደዱ
ሰብ ከኣ ምስ እንስሳ ብስጋ እንተ ተራኸበ ሞት ይሙት ነታ እንስሳውን ቅተልዋ
ሰበይቲ ድማ ብስጋ ኽትራኽቦ ኢላ ናብ ገለ እንስሳ እንተ ቐረበት ነታ ሰበይትን ነቲ እንስሳን ቅተሎም ሞት ይሙቱ ደሞም ኣብ ልዕሊኦም እዩ
ሰብ ከኣ ሓብቱ ጓል ኣቦኡ ወይ ጓል ኣዲኡ እንተ ኣእተወ ሕፍረታ ድማ እንተ ረአየ ንሳውን ሕፍረቱ እንተ ረአየት እዚ ነውሪ እዩ ኣብ ቅድሚ ደቂ ህዝቦም ይመንቈሱ
ንሱ ሕፍረት ሓብቱ ቐሊዑ እዩ ክፍኣቱ ኺጸውር እዩ
ሰብ ከኣ ምስ በዓልቲ ጻግነ ሰበይቲ እንተ ደቀሰ ሕፍረታውን እንተ ቐልዔ ፈልፋሊኣ ቐልዔ ንሳ ኸኣ ፈልፋሊ ደማ ቐልዔት ስለዚ ኽልቲኦም ካብ ማእከል ህዝቦም ኪምንቄሱ እዮም
ሕፍረት ሓትኖኻን ኣሞኻን ኣይትቅላዕ
ሕፍረት ቀረባ ስጋኡ ቐሊዑ እዩ እሞ ክፍኣቶም ኪጾሩ እዮም
ሰብ ድማ ምስ ሰበይቲ ሓው ኣቦኡ እንተ ደቀሰ ሕፍረት ሓው ኣቦኡ ቐልዔ ሓጢኣቶም ይጹሩ ሓድጊ ዜብሎም ይሙቱ
ሰብ ከኣ ሰበይቲ ሓዉ እንተ ኣእተወ እዚ ርኽሰት እዩ ሕፍረት ሓዉ ቐልዔ ሓድጊ ዜብሎም ይኹኑ
እታ ኽትነብሩላ ኢለ ኣነ ናብኣ ዘእትወኩም ምድሪ ኸይትተፍኣኩምሲ ኲሉ ሕጋጋተይን ኲሉ ፍርድታተይን ሐልዉን ግበሩን
ብኣመል እቶም ኣነ ኻብ ቅድሜኹም ዝሰጎም ህዝቢ ኣይትኺዱ እዚ ዂሉ ገይሮም እዮም እሞ ፈንፈንክዎም
በልኩኹም ድማ ንስኻትኩም ም ድሮም ክትርስተዩ ኢኹም ኣነ ኸኣ እታ ጸባን መዓርን እትውሕዝ ም ድሪ ንርስቲ ኽህበኩም እየ
ካብ ህዝብታት ዝፈሌኹኹም ኣነ እግዚኣብሄር ኣምላኽኩም እየ
እምብኣርሲ ኣብ መንጎ ንጹሃትን ርኹሳትን እንስሳ ኣብ መንጎ ርኹሳትን ንጹሃትን ኣዕዋፍ ድማ ፍለዩ በቶም ርኹሳት ገይረ ዝፈሌኹልኩም እንስሳን ኣዕዋፍን ኣብ ምድሪ ለመም ዚብልን ንነፍሳትኩም ኣይተርክሱ
ኣነ እግዚኣብሄር ቅዱስ እየ እሞ ቅዱሳን ኩኑለይ ናተይ ክትኰኑ ኸኣ ካብ ህዝብታት ፈልየኩም እየ
ሰብኣይ ወይ ሰበይቲ መንፈስ ጥንቈላ እንተለዎ ወይ መውደቕ ዛዕጐል እንተ ዀነ ሞት ይሙት ብዳርባ እምኒ ይቕተልዎም ደሞም ኣብ ልዕሊኦም እዩ
እግዚኣብሄር ድማ ንሙሴ በሎ ንኻህናት ነቶም ደቂ ኣሮን ተዛረቦም በሎም ከኣ ብገለ ምዉት ካብ ህዝቢ ኣይርከስ ብጀካ ብቐረባ ዘመዱ በዲኡ ወይ በቦኡ ወይ ብወዱ ወይ ብጓሉ ወይ ብሓዉ ድማ በታ እትቐርቦ ድንግል ዘይተመርዐወት ሓብቱ ብእኣ ይርከስ
ኣብ መንጎ ህዝቡ ጐይታ እዩ ከይገሀስ ርእሱ ኣየርክስ
ርእሶም ላጽዮም ኣየብርሑ ወሰነ ወሰነ ጭሕሞም ድማ ኣይላጽዩ ኣብ ስጋኦም ከኣ ብጣሕ ኣይብጥሑ
ንኣምላኾም ቅዱሳት ይኹኑ ስም ኣምላኾምውን ኣየርክሱ
ንሳቶም ናይ እግዚኣብሄር መስዋእቲ ሓዊ እንጌራ ኣምላኾም የቕርቡ እዮም እሞ ስለዚ ቅዱሳት ይኹኑ
ንኣምላኹ ቅዱስ እዩ እሞ ኣመንዝራ ወይ ዝነወረት ሰበይቲ ኣየእትዉ ወይ ካብ ሰብኣያ እተፈትሔት ሰበይቲ አየእትዉ ንሱ እንጌራ ኣም ላኽካ የቕርብ እዩ እሞ ስለዚ ቀድሶ
ኣነ እግዚኣብሄር ዝቕድሰኩም ቅዱስ እየ እሞ ንሱ ንኣኻ ቅዱስ ይኹን
ጓል ካህን ብምንዝርና እንተ ረኸሰት
ንሳ ነቦኣ ኣርከሰት
ብሓዊ ትንደድ
እቲ ኣብ ርእሱ ዘይቲ ቕብኣት እተኻዕዎ ቅዱስ ኣልባስ ኪለብስ ድማ እተቐደሰ ኣብ ኣሕዋቱ ኸኣ ሊቀ ኻህናት ዝዀነ ንሱ ርእሱ ኣይቕላዕ ክዳኑውን ኣይቕደድ
ናብ ገለ ምዉት ሰብ ድማ ኣይእቶ በቦኡን በዲኡን ከኣ ኣይርከስ
እቲ ኣኽሊል ዘይቲ ቕብኣት ኣምላኹ ኣብ ልዕሊኡ እዩ እሞ ካብ መቕደስ ኣይውጻእ መቕደስ ኣምላኹ ኸኣ ኣየርክስ
ኣነ እግዚኣብሄር እየ
ንሱ ድማ ብድንግልናኣ ዘላ ሰበይቲ የእቱ
ሰበይቲ ኻብ ህዝቡ ድንግል የእቱ እምበር መበለት ወይ ፍትሕቲ ወይ ዝረኸሰት ወይ አመንዝራ ኣየእቱ
ዝቕድሶ ኣነ እግዚኣብሄር እየ እሞ ዘርኡ ኣብ ማእከል ህዝቡ ኣየርክስ
እግዚኣብሄር ድማ ንሙሴ ኸምዚ ኢሉ ተዛረቦ ንኣሮን ከምዚ ኢልካ ተዛረቦ ብዚመጽእ ወለዶኦም ዝዀነ ሰብ ካብ ዘርእኻ ጐደሎ ዘለዎ እንጌራ ኣምላኹ ኬቕርብ ኢሉ ኣይቕረብ
ዝዀነ ሰብ ጐደሎ ዘለዎ ዕዉር ወይ ሓንካስ ወይ ጥፍሉሕ ኣፍንጫኡ ወይ ኣብ ኣካሉ ገለ ሓለፋ ዘለዎ ወይ ስቡር እግሪ ወይ ስቡር ኢድ ዘለዎ ሰብ ወይ ጐባጥ ወይ ድንኪ ወይ ዓይኑ ዝሐበለ ወይ ሻሕራም ወይ ዓባቕ ወይ ስሉብ ኣይቕረብ
ካብ ዘርኢ ኻህን ኣሮን ጐደሎ ዘለዎ ዘበለ ሰብ መስዋእቲ ሓዊ እግዚኣብሄር ኬቕርብ ኣይቕረብ
ጐደሎ ኣለዎ እንጌራ ኣምላኹ ኬቕርብ ኢሉ ኣይቕረብ
እንጌራ ኣም ላኹ ካብቲ ቅዱስ ቅዱሳንን ካብቲ ቅዱስን ይብላዕ
ዝቕድሶም ኣነ እግዚኣብሄር እየ እሞ ጐደሎ ስለ ዘለዎ መቓድሰይ ከየርክስ ናብ ውሽጢ መጋረጃ ኣይእቶ ናብ መሰውኢ ኸኣ ኣይቕረብ
ሙሴ ድማ እዚ ንኣሮንን ንደቁን ንዂሎም ደቂ እስራኤልን ተዛረቦም
እግዚኣብሄር ድማ ንሙሴ ኸምዚ ኢሉ ተዛረቦ ንኣሮንን ንደቁን ካብቲ ደቂ እስራኤል ዚቕድሱለይ ቅዱስ ነገር ኪፍለዩን ነቲ ቅዱስ ስመይ ከኣ ከየርክሱን ንገሮም
ኣነ እግዚኣብሄር እየ
ብዚመጽእ ወለዶኹም ዝዀነ ሰብ ካብ ኲሉ ዘርእኹም ርኽሰቱ ኣብ ልዕሊኡ ኸሎ ናብቲ ደቂ እስራኤል ንእግዚኣብሄር ዚቕድሱሉ ቅዱስ ነገር ዝቐረበ እታ ንፍሲ እቲኣ ኻብ ቅድመይ ክትምንቈስ እያ በሎም
ኣነ እግዚኣብሄር እየ
ዝዀነ ሰብ ካብ ዘርኢ ኣሮን ለምጻም ወይ ዘርኡ ዚከዐዎ ክሳዕ ዚነጽህ ካብቲ ቅዱስ ነገር ኣይብላዕ
ብምዉት ዝረኸሰ ዘበለ ነገር ዝተንከየ ወይ ዘርኡ ኻብኡ ዝወጾ ሰብ ንዜርክሶ ዘበለ ለመምታ ዝተንከየ ሰብ ወይ ዝዀነ ርኽሰት ብዘለዎ ሰብ ዝረኸሰ ነዚ ዝተንከየት ነፍሲ ኽሳዕ ምሸት ርኽስቲ ትኹን ስጋኡ ብማይ ክሳዕ ዚሕጸብ ካብቲ ቅዱስ ነገር ኣይብላዕ
ጸሓይ ምስ ዐረበት ከኣ ይነጽህ ድሕርቲ ንሱ ምግቡ እዩ እሞ ካብቲ ቅዱስ ነገር ይብላዕ
ብእኡ ኸይረክስሲ ሕሉቕን ኣራዊት ዝቐተሎን ኣይብላዕ
ኣነ እግዚኣብሄር እየ
ብዛዕባኡ ሓጢኣት ከይጾሩ እንተ ኣርከስዎ ድማ ከይሞቱ ትእዛዘይ ይሐልዉ
ዝቕድሶም ኣነ እግዚኣብሄር እየ
ጓና ዘበለ ኻብቲ ቅዱስ ነገር ኣይብላዕ ምስ ካህን ዚነብር ወይ ግዙኡ ኻብቲ ቅዱስ ነገር ኣይብላዕ
እቲ ኻህን ብገንዘቡ ተሻይጡ ሰብ እንተ ኣጥረየ ግና ንሱ ኻብኡ ይብላዕ ኣብ ቤቱ እተወልደ ኸኣ ከምኡ እዚኣቶም ካብቲ እንጌራኡ ይብልዑ
ጓል ካህን ድማ ሰበይቲ ጓና እንተ ዀነት ካብቲ ናይ ቅዱስ ነገር ዚልዐል መስዋእቲ ኣይትብላዕ
ጓል ካህን መበለት እንተ ዀነት ወይ ፍትሕቲ ውሉድ ከኣ ዜብላ ተመሊሳ ከምቲ ብጓላ ኸላ ኣብ ቤት ኣቦኣ እንተ ተቐመጠት ካብ እንጌራ ኣቦኣ ትብላዕ
ጓና ዘበለ ግና ካብኡ ኣይብላዕ
ዝዀነ ሰብ ብዘይ ምፍላጥ ካብቲ ቅዱስ ነገር እንተ በልዔ ኣብ ልዕሊኡ ሓምሳይ ኣፍ ወሲኹ እቲ ቅዱስ ነገር ንኻህን ይሀቦ
ዝቕድሶም ኣነ እግዚኣብሂር እየ እሞ ንሳቶም ካብቲ ዝቐደስዎ ነገር ብም ብላዖም በደል ዚዀኖም ክፍኣት ከይጾሩስ ነቲ ደቂ እስራኤል ንእግዚኣብሄር ዚስውእዎ ቅዱስ ነገር ኣየርክሱ
እግዚኣብሄር ድማ ንሙሴ ኸምዚ ኢሉ ተዛረቦ ንኣሮንን ንደቁን ንዂሎም ደቂ እስራኤልን ተዛረቦም በሎም ከኣ ዝዀነ ሰብ ካብ ቤት እስራኤል ወይ ኣብ እስራኤል ካብ ዚነብር ጓና መስዋእቱ ዜቕርብ መስዋእቲ መብጽዓ ዀነ ወይ መስዋእቲ ፍቓድ ንእግዚኣብሄር ንዚሐርር መስዋእቲ ዜቕርብዎ ምእንቲ ኺፍተወልኩም ካብ ኣብዑር ኰነ ወይ ካብ ኣባጊዕ ወይ ካብ ኣጣል ጐደሎ ዜብሉ ተባዕታይ ኣቕርቡ
ጐደሎ ዘለዎ ዘበለ ግና ኣይፍተወልኩም ን እዩ እሞ ኣይተቕርብዎ
ዝዀነ ሰብ ድማ ንምፍጻም መብጽዓ ወይ መስዋእቲ ፍቓድ ንእግዚኣብሄር መስዋእቲ ምስጋና ካብ ማል ኰነ ወይ ካብ ጤለበጊዕ ምስ ዜቕርብ ምእንቲ ኺፍቶ ጐደሎ ዜብሉ ይኹን ገለ እኳ ጐደሎ ኣይሀልዎ
ዕውር ወይ ስቡር ወይ ቊሩጽ ወይ ቊሱል ወይ ዐባቕ ወይ ሻሕራም እዚ ንእግዚኣብሄር እይተቕርቡሉ
ካብ እዚኣቶም ንእግዚኣብሄር መስዋእቲ ሓዊ ኣብ ልዕሊ መሰውኢ ኣይትግበሩ
ብዕራይ ወይ በጊዕ ኣካሉ እንተ ነውሔ ወይ እንተ ሓጸረ ንመስዋእቲ ፍቓድሲ ግበሮ ንመስዋእቲ መብጽዓ ግና ኣይፍቶን እዩ
ብም ጭፍላቕ ወይ ብም ቕጥቃጥ ወይ ብም ም ላሕ ወይ ብምቚራጽ ዝሶረ ንእግዚኣብሄር ኣይተቕርቡሉ ኣብ ሃገርኩምውን ኣይትግበርዎ
እዚኣቶም ጒዱኣት እዮም ጐደሎ ኣለዎም እሞ ካብ ኢድ ጓና ድማ ካብዚ ዂሉ እንጌራ ኣም ላኽኩም ኣይተቕርቡ ኣይፍተወልኩምን እዩ
እግዚኣብሄር ድማ ንሙሴ ኸምዚ ኢሉ ተዛረቦ ብተይ ወይ ዕየት ወይ ማሕስእ ምስ ተወልደ ሾብዓተ መዓልቲ ምስ ኣዲኡ ይጽናሕ ካብ ሳምነይቲ መዓልቲ ንንየው ከኣ ንመስዋእቲ ሓዊ ንእግዚኣብሄር ፍትዊ እዩ
ላም ኰነ ወይ በጊዕ ም ስ ውላዳ ብሓንቲ መዓልቲ ኣይትሕረዱ
መስዋእቲ ምስጋና ንእግዚኣብሄር ምስ እትስውኡሉ ከም ዚፍተወልኩም ጌርኩም ሰውእዎ
በታ መዓልቲ እቲኣ ይበላዕ ካብኣ ገለ እኳ ኽሳዕ ንጽብሒቱ ኣይትሕደጉ
ኣነ እግዚኣብሄር እየ
ትእዛዛተይ ድማ ሐልዉ ግበርዎውን
ኣነ እግዚኣብሄር እየ
ኣብ ማእከል ደቂ እስራኤል ምእንቲ ክቕደስሲ ነቲ ቅዱስ ስመይ ኣይተርክስዎ
ዝቕድሰኩም ኣነ እግዚኣብሄር እየ
ኣምላኽኩም ምእንቲ ክኸውን ካብ ምድሪ ግብጺ ዘውጻእኩኹም ኣነ እግዚኣብሄር እየ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራእል ተዛረቦም በሎም ከኣ ንቕዱስ ኣኼባታት እትእውጁለን በዓላት እግዚኣብሄር እዚኣተን በዓላተይ እየን ሹድሽተ መዓልቲ ዕዮ ይተዐየ እታ ሳብዐይቲ መዓልቲ ግና ንቕዱስ ኣኼባ ዚጽውዑላ ሰንበት ዕረፍቲ እያ
ገለ እኳ ዕዮ ኣይትዕየዩላ ንሳ ኣብ ኲሉ ትነብርዎ ሰንበት እግዚኣብሄር እያ
እቶም ምዱብ ግዝያቶም ንቕዱስ ኣኼባታት እትእውጁሎም በዓላት እግዚኣብሄር እዚኣቶም እዮም ኣብታ ቐዳመይቲ ወርሒ ካብታ ወርሒ ኸኣ ኣብ መበል ዓሰርተው ኣርባዕተ መዓልቲ ኪመሲ ኸሎ ፋስጋ እግዚኣብሄር እዩ
በታ ወርሒ እቲኣ ድማ ኣብ መበል ዓሰርተው ሓሙሽተ መዓልቲ ንእግዚኣብሄር በዓል ቅጫ እዩ
ሾብዓተ መዓልቲ ቕጫ ብልዑ
በታ ቐዳመይቲ መዓልቲ ቅዱስ ኣኼባ ይኹነልኩም ተግባር ዕዮ ዘበለ ኣይትዕየዩ
ሾብዓተ መዓልቲ ድማ ንእግዚኣብሄር መስዋእቲ ሓዊ ኣቕርቡ
በታ ሳብዐይቲ መዓልቲ ቅዱስ ኣኼባ ይኹን ተግባር ዕዮ ዘበለ ኣይትዕየዩ
እግዚኣብሄር ድማ ንሙሴ ኸምዚ ኢሉ ተዛርቦ ንደቂ እስራኤል ተዛረቦም በሎም ከኣ ናብታ ኣነ ዝሀበኩም ምድሪ ምስ ኣቶኹም ዓጺድ ክትዐጽዱ ኸሎኹም ድማ ካብቲ ቐዳማይ ዓጺድኩም ሓንቲ እንዳእቲ ናብ ካህን ኣም ጽኡ
ም እንቲ ኽትፍተወልኩም ከኣ ነታ እንዳእቲ ኣብ ቅድሚ እግዚኣብሄር ይወዝውዛ እቲ ኻህን በታ ድሕሪ ሰንበት ዘላ መዓልቲ ይወዝውዛ
በታ እንዳእቲ እትውዝውዙላ መዓልቲ ድማ ንእግዚኣብሄር ንዚሐርር መስዋእቲ ጐደሎ ዜብሉ ገንሸል ዓመት ሰውኡ
ነታ ምስኡ ዘሎ መስዋቲ ብልዒ ድማ ክልተ ዓስራይ ኣፍ ኤፋ ብዘይቲ እተቘም ጥዔ ድኹም ሓርጭ ንመስዋእቲ ሓዊ ንእግዚኣብሄር ንጥዑም ጨና ንመስዋእቲ መስተ ኸኣ ራብዓይ ኣፍ ሂን ወይኒ ይኹን
ክሳዕ እታ ንኣም ላኽኩም መስዋእቲ እተቕርቡላ መዓልቲ እንጌራ ዀነ ጥቡስ ሰዊት ኰነ ዘይጥቡስ ሰዊት ኰነ ኣይትብልዑ
እዚ ኣብ ኲሉ እትነብርዎ ንውሉድ ወለዶኹም ሕጊ ዘለኣለም ይኹንኩም
ካብታ ዚውዝወዝ እንዳእቲ ዘምጻእኩምላ መዓልቲ ካብ ጽባሕ እታ ሰንበት ቈጺርኩም ሾብዓተ ምሉኣት ሰናብቲ ይኹና
ክሳዕ ጽባሕ እታ ሳብዐይቲ ሰንበት ሓምሳ መዓልቲ ቚጸሩ ሽዑ ንእግዚኣብሄር ሓድሽ መስዋእቲ ብልዒ ኣቕርቡ
ካብቲ እትነብርዎ እንጌራ መስዋእቲ ምውዝዋዝ ክልተ ዓስራይ ኣፍ ኤፋ ድኹም ሓርጭ በኹዕ እተሰንከተ ኽልተ እንጌራ ህያብ በዂራት ንእግዚኣብሄር ኣምጽኡ
ምስቲ እንጌራ ድማ ጐደሎ ዜብሎም ሾብዓተ ገንሸል ዓመት ሓደ ዝራብዕ ክልተ ድዑል ኣቕርቡ ንእግዚኣብሄር ዚሐርር መስዋእቲ ይኹኑ
ም ስቲ ናይ ብልዒ መስዋእቶም ን ናይ መስተ መስዋእቶም ን ከኣ ንእግዚኣብሄር ጥዑም ጨና መስዋእቲ ሓዊ ይኹን
ንመስዋእቲ ሓጢኣት ድማ ሓደ ድቤላ ንመስዋእቲ ምስጋና ኸኣ ክልተ ገንሸል ዓመት ሰውኡ
እቲ ኻህን ድማ ንኣታቶም ምስቲ እንጌራ በዂራትን ምስ ክልቲኦም ገንሸልን ገይሩ ንዚውዝወዝ መስዋእቲ ኣብ ቅድሚ እግዚኣብሄር ይወዝውዞ
ንእግዚኣብሄር እተቐደሱ ንኻህን ይኹኑ
በታ መዓልቲ እቲኣ በዓል ኣውጁ ቅዱስ ኣኼባ ይኹነልኩም ተግባር ዕዮ ዘበለ ኣይትዕየዩ
እዚ ኣብ ኲሉ እትነብርዎ ንውሉድ ወለዶኹም ሕጊ ዘለኣለም እዩ
ዓጺድ ምድርኹም ክትዐጽዱ ኸሎኹም ክሳዕ ወሰን ግራትካ ኣይትዕጸድ ንቐሪም እቲ ዕጹድካውን ኣይትእረዮ ንድኻን ንስደተኛን ደአ ሕደጎ
ኣነ እግዚኣብሄር ኣምላኽኩም እየ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከም ዚ ኢልካ ተዛረቦም ኣብ ሳብዐይቲ ወርሒ ካብታ ወርሒ ኸኣ ብቐዳመይቲ መዓልቲ ዕረፍቲ ንመዘከርታ ብቓና መለኸት ቅዱስ ኣኼባ ይኹነልኩም
ተግባር ዕዮ ዘበለ ኣይትዕየዮ ንእግዚኣብሄር ድማ መስዋእቲ ሓዊ ኣቕርቡ
እግዚኣብሄር ድማ ንሙሴ ኸምዚ ኢሉ ተዛረቦ ካብዛ ሳብዐይቲ ወርሒ እዚኣ ኣብ ዓስረይቲ መዓልቲ ንሳ መዓልቲ ዕርቂ እያ
ሽዑ ቅዱስ ኣኼባ ይኹነልኩም ነፍስኹም ድማ ኣዋርዱ ንእግዚኣብሄር ከኣ መስዋእቲ ሓዊ ሰውኡ
ኣብ ቅድሚ እግዚኣብሄር ኣምላኽኩም እትዕረቑላ መዓልቲ ዕርቂ እያ እሞ በታ መዓልቲ እቲኣ ገለ ዕዮ ኣይትዕየዩ
በታ መዓልቲ እቲኣ ዘይትዋረድ ዘበለት ነፍሲ ኻብ ህዝባ ኽትም ንቆስ እያ
በታ መዓልቲ እቲኣ ዝዀነ ዕዮ እትዐዪ ዘበለት ነፍሲ ነታ ነፍሲ እቲኣ ኻብ ማእከል ህዝባ ኸጥፍኣ እየ
ገለ እኳ ዕዮ ኣይትዕየዩ
ኣብ ኲሉ እትነብርዎ ንውሉድ ወለዶኹም ሕጊ ዘለኣለም እዩ
እዚኣ ፍጹም ሰንበት ዕረፍቲ ትኹነልኩም ነፍሳትኩም ከኣ ኣዋርዱ
ካብዛ ወርሒ እዚኣ ኣብ ታስዐይቲ መዓልቲ ምሸት ንሰንበትኩም ካብ ምሸት ክሳዕ ምሸት ኣብዕልዋ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም ካብዛ ሳብዐይቲ ወርሒ ኣብ መበል ዓሰርተው ሓሙሽተ መዓልቲ ንእግዚኣብሄር ሾብዓተ መዓልቲ በዓል ዳስ እዩ
ኣብታ ቐዳመይቲ መዓልቲ ቅዱስ ኣኼባ ይኹን ተግባር ዕዮ ዘበለ ኣይትዕየዩ
ሾብዓተ መዓልቲ ንእግዚኣብሄር መስዋእቲ ሓዊ ኣቕርቡ ብሳምነትይቲ መዓልቲ ቅዱስ ኣኼባ ይኹነልኩም ንእግዚኣብሄር ከኣ መስዋእቲ ሓዊ ኣቕርቡ
ዓብዪ በዓል ማሕበር እዩ ተግባር ዕዮ ዘበለ ኣይትዕየዩ
ቅዱስ ኣኼባታት እትእውጁለን እቲ በብመዓልቱ ንእግዚኣብሄር መስዋእቲ ሓዊ ዚሐርር መስዋእቲ መስዋእቲ ብልዕን መስዋእቲ ሕሩድን መስዋእቲ መስተን እተቕርቡለን በዓላት እግዚኣብሄር እዚኣተን እየን
እዚ ብዘይ ሰናብቲ እግዚኣብሄርን ብዘይ እቲ ህያባትኩምን ብዘይ ኲሉ መብጽዓኹምን ብዘይ እቲ ንእግዚኣብሄር ብፍቓድ እትህብዎ ዂሉ መስዋእትኹምን እዩ
ካብታ ሳብዐይቲ ወርሒ ኣብ መበል ዓሰርተው ሓሙሽተ መዓልቲ እቶት እታ ምድሪ ምስ ኣታሕሰስኩም ሾብዓተ መዓልቲ በዓል እግዚኣብሄር ኣብዕሉ
በታ ቐዳመይቲ መዓልቲ ሰንበት ዕረፍቲ ትኹን
በታ ሳም ነይቲ መዓልቲ ድማ ሰንበት ዕረፍቲ ትኹን
በታ ቐዳመይቲ መዓልቲ ዝበለጸ ፍረ ኦም ጨናፍር ስየን ጨናፍር ደስዳስ ኣእዋምን ዕቦል ርባ ከኣ ውሰዱ ኣብ ቅድሚ እግዚኣብሄር ኣምላኽኩም ድማ ሾብዓተ መዓልቲ ተሐጐሱ
ነዚ በዓል እዚ ኣብ ዓመት ሾብዓተ መዓልቲ ንእግዚኣብሄር ኣብዕልዎ
እዚ ንውሉድ ወለዶኹም ሕጊ ዘለኣለም እዩ
ኣብ ሳብዐይቲ ወርሒ ኣብዕልዎ
እቲ ንደቂ እስራኤል ካብ ምድሪ ግብጺ ኸውጽኦም ከሎኹ ኣብ ዳስ ከም ዘስፈርክዎም ውሉድ ወለዶኹም ም እንቲ ኺፈልጡ ሾብዓተ መዓልቲ ኣብ ዳስ ተቐመጡ ካብ እስራኤል እተወልዱ ዘበሉ ኣብ ዳስ ይቀመጡ
ኣነ እግዚኣብሄር ኣምላኽኩም እየ
ሙሴ ድማ ብዛዕባ እተን ምዱባት በዓላት እግዚኣብሄር ንደቂ እስራኤል ተዛረቦም
እግዚኣብሄር ድማ ንሙሴ ኸምዚ ኢሉ ተዛረቦ እቲ ቐንዴል ወርትግ ኪበርህሲ ደቂ እስራኤል ንቐዋሚ ቐንዴል ዚኸውን እተጐድኤ ጽሩይ ዘይቲ ኣውልዕ ኬምጽኡልካ ኣዝዝ
ኣሮን ኣብ ድንኳን ምርኻብ ብወጻኢ እቲ ኣብ ቅድሚ ምስክር ዘሎ መጋረጃ ኣብ ቅድሚ እግዚኣብሄር ካብ ምሸት ክሳዕ ብጊሓት ወርትግ የዳልዎ
እዚ ንውሉድ ወለዶኹም ሕጊ ዘለኣለም ይኹን
ነቲ ቐነዲል ኣብቲ ጽሩይ ቀዋሚ ቐንዴል ኣብ ቅድሚ እግዚኣብሄር ወርትግ የዳልዎ
ድኹም ሓርጭ ወሲድካ ድማ ካብኡ ዓሰርተው ክልተ እንጌራ ሰንክት ነንሓደ እንጌራ ክልተ ዓስራይ ኣፍ ኤፋ ይኹን
ኣብቲ ጽሩይ ሰደቓ ኸኣ ኣብ ቅድሚ እግዚኣብሄር በብሹድሽተ ጌርካ ኣብ ክልተ መስርዕ ኣንብሮ
ነቲ እንጌራ ድማ ንመዘከርታ መስዋእቲ ሓዊ ንእግዚኣብሄር ኪኸውንሲ ኣብ ለልዕሊ እቲ መመስርዕ እንጌራ ጽሩይ ዕጣን ኣንብር
ካብ ደቂ እስራኤል ንኺዳን ዘለኣለም በብመዓልቲ ሰንበት ወርትግ ኣብ ቅድሚ እግዚኣብሄር የዳልዎ
እዚ ኻብ መስዋእቲ ሓዊ እግዚኣብሄር ንእኡ ቅዱስ ቅዱሳን እዩ እሞ ንኣሮንን ንደቁን ይኹን ኣብ ቅዱስ ቦታ ኸኣ ይብልዕዎ
እዚ ናይ ዘለኣለም ሕጊ እዩ
ወዲ ሓንቲ እስራኤላዊት ሰበይቲ ንሱ ኸኣ ወዲ ምስራዊ ሰብኣይ ኣብ ማእከል ደቂ እስራኤል ወጸ ወዲ እታ እስራኤላዊት ሰበይትን ሓደ እስራኤላዊ ሰብኣይን ድማ ኣብቲ ሰፈር ተበአሱ
ወዲ እታ እስራኤላዊት ሰበይቲ ኸኣ ንስም እግዚኣብሄር ጸረፈን ኣቃለለን
ናብ ሙሴ ድማ ኣም ጽእዎ
ስም ኣዲኡ ኸኣ ሰሎሚት ጓል ዲብሪ ካብ ነገድ ዳን ነበረት
ብዛዕባኡ ብኣፍ እግዚብሄር ክሳዕ ዚቚረጸሎም ኣብ ቤት ማእሰርቲ ኣጽንሕዎ
እግዚብሄር ድማ ንሙሴ ኸምዚ ኢሉ ተዛረቦ ነቲ መቃለሊ ናብ ወጻኢ ሰፈር ኣውጽኣዮ እቶም ዝሰምዕዎ ዂሎም ከኣ ኣእዳዎም ኣብ ልዕሊ ርእሱ የንብሩ ብዘሎ እቲ ኣኼባ ድማ ብዳርባ እምኒ ይቕተሎ
ንደቂ እስራኤል ከኣ ከምዚ ኢልካ ተዛረቦም ዝዀነ ሰብ ንኣምላኹ ዘቃለለ ሓጢኣቱ ይጸውር
እቲ ስም እግዚኣብሄር ዚጸርፍ ሞት ይሙት ብዘሎ እቲ ኣኼባ ብዳርባ እምኒ ይቕተሎ
ጓና ዀነ ወይ ወዲ ዓዲ ስም እግዚኣብሄር ምስ ዚጸርፍ ይሙት
ንዝዀነ ሰብ ዝቐተለ ሰብ ሞት ይሙት
እንስሳ ዝቐተለ ይተክእ ህይወት ኣብ ክንዲ ህይወት
ሰብ ኣካል ብጻዩ ምስ ዜጒድል ከምቲ ንሱ ዝገበሮ ይግበርዎ ምስባር ኣብ ክንዲ ምስባር ዓይኒ ኣብ ክንዲ ዓይኒ ስኒ ኣብ ክንዲ ስኒ
ከምቲ ንሱ ንሰብ ዘጒደሎ ንእኡ ድማ ከምኡ ይግበርዎ
እንስሳ ዝቐተለ ይተክኣሉ ሰብ ዝቐተለ ኸኣ ይሙት
ኣነ እግዚኣብሄር ኣምላኽኩም እየ እሞ ንጓና ኸም ዝዀነ ንወዲ ዓዲውን ከምኡ ይኹን ሓደ ፍርዲ ይኹነልኩም
ሙሴ ኸኣ ንደቂ እስራኤል ተዛረቦም
ንሳቶም ድማ ነቲ መቃለሊ ናብ ወጻኢ ሰፈር ኣውጺኦም ብዳርባ እምኒ ቐተልዎ
ደቂ እስራኤል ከምቲ እግዚኣብሄር ንሙሴ ዝአዘዞ ገበሩ
እግዚኣብሄር ድማ ንሙሴ ኣብ ከረን ሲና ከምዚ ኢሉ ተዛረቦ ንደቂ እስራኤል ተዛረቦም በሎም ከኣ ኣብታ ኣነ ዝህበኩም ምድሪ ምስ አቶኹም እታ ምድሪ ንእግዚኣብሄር ሰንበት ተብዕል
ሹድሽተ ዓመት ግራትካ ዝራእ ሹድሽተ ዓመት ከኣ ወይንኻ ጠጥፍ ፍሬኣ ድማ ኣክብ
በታ ሳብዐይቲ ሰንበት እግዚኣብሄር ይኹን ግራትካ ኣይትዝራእ ወይንኻውን ኣይትጠጥፍ
ባልጋ ቐሪምካ ኣይትዕጸድ እቲ ኸይጠጠፍካዮ ዝፈረየ ኣስካል ወይንኻ ድማ ኣይትቐንጥብ
ነታ ምድሪ ዓመት ሰንበት ዕረፍቲ ይኹን
ሰንበት እታ ም ድሪ ንኣኻን ንግዙእካን ንግዝእትኻን ንወዓላይካን ነቲ ም ሳኻ ዚነብር ስደተኛን ምግብኹም ይኹን
ኲሉ ፍሬኣ ንማልካን ኣብ ምድርኻ ንዘለዉ እንስሳን ቀለብ ይኹን
ድማ ሾብዓተ ሰናብቲ ዓመታት ንኣኻ ሾብዓተ ሳዕ ሾብዓተ ዓመት ጌርካ ቚጸር ዘበን እቲ ሾብዓተ ሰናብቲ ዓመታት ኣርብዓን ትሽዓተን ዓመት ይኹነልካ
ሽዑ ኣብ ሳብዐይቲ ወርሒ ብዓስረይቲ መዓልቲ መለኸት ንፋሕ ብመዓልቲ ዕርቂ ኣብ ብዘላ ሃገርኩም መለኸት ንፍሑ
ነታ መበል ሓምሳ ዓመት ቀድስዋ
ኣብታ ም ድሪ ኸኣ ኣብኣ ንዚነብሩ ዂሎም ሓርነት ኣውጁ
እዚኣ ዓመት እልልታ ትኹነልኩም ነፍሲ ወከፍኩም ነናብ ርስቱ ይመለስ ነፍሲ ወከፍኩም ከኣ ነናብ ዓሌቱ ይመለስ
እዛ መበል ሓምሳ ዓመት እዚኣ ዓመት እልልታ ትኹነልኩም ኣይትዝርኡ እቲ ባሊጉ ኣብኣ ዝበቘለ ኸኣ ኣይትዕጸዱ እቲ ዘይተጠጠፈ ወይኒ ድማ ኣይትቐንጥቡ
እዚኣ ዓመት እልልታ እያ እሞ ቅድስቲ ትኹነልኩም
ካብ ግራት ዝአተወ ብልዑ
በዛ ዓመት እልልታ ነፍሲ ወከፍኩም ነናብ ርስቱ ይመለስ
ገለ ንብጻይካ እንተ ሸጥካሉ ወይ ካብ ኢድ ብጻይካ ገለ እንተ ተሻይጥካ ሓደ እኳ ንሓዉ ኣይዐምጽ
ብቚጽሪ ዓመታት ድሕሪ ዓመት እልልታ ኻብ ብጻይካ ተሻየጥ ንሱ ድማ ብቚጽሪ ዓመታት ፍሬኡ ይሽጠልካ
ብቚጽሪ ዓመታት ፍረ እዩ ዚሸጠልካ እሞ ብመጠን ምብዛሕ ዓመታት ዋጋ ኣብዝሕ ብመጠን ምውሓድ ዓመታት ድማ ዋጋ ኣውሕድ
ኣነ እግዚኣብሄር ኣምላኽኩም እየ እሞ ሓደ እኳ ንብጻዩ ኣይዐምጽ ንኣምላኽካ ደኣ ፍራህ
ሕጋጋተይ ግበሩ ፍርድታተይውን ሐልዉን ግበርዎን
ኣብታ ሃገር ድማ ብህድኣት ክትነብሩ ኢኹም
እታ ም ድሪ ኸኣ ፍሬኣ ትህብ እሞ በሊዕኩም ትጸግቡ
ኣብኣውን ብህድኣት ትነብሩ
እንሆ ኣይዘራእናን ፍረ ድማ ኣየእቶናን በታ ሳብዐይቲ ዓመት ደኣ እንታይ ክንበልዕ ኢና እንተ በልኩም ሽዑ በታ ሳድሰይቲ ዓመት በረኸተይ ክእዝዘልኩም እየ ንሰለስተ ዓመት ዚኸውን ፍረ ኸኣ ከተፍርየልኩም እያ
በታ ሳምነይቲ ዓመት ድማ ክትዘርኡ ኢኹም ካብ ነባር እኽሊ ከኣ ክትበልዑ ኢኹም
ክሳዕ እታ ታስዐይቲ ዓመት ፍሬኣ ኽሳዕ ዚአቱ እቲ ነባር ክትበልዑ ኢኹም
ምድሪ ናተይ እያ ንስኻትኩም ከኣ ምሳይ እትነብሩ ጓኖት ኢኹም እሞ ም ድሪ ንሓዋሩ ኣይትሸየጥ
ኣብ ብዘላ ም ድሪ ርስትኹም እታ ም ድሪ ብዋጋ ተበጀውዋ
ሓውካ እንተ ተሸገረ እሞ ካብ ርስቱ ገለ እንተሸጠ እቲ ዚቐርቦ ዘመዱ መጺኡ ነቲ ሓዉ ዝሸጦ ይበጀዎ
ዚብጀዎ ዘመድ እንተ ዜብሉ ንሱ ግና ኢዱ እንተ መልኣሉ ንምብጃው ዚአክልውን እንተ ረኸበ እተን እተሸጠትለን ዓመታት ይቚጸር እቲ ዝተረፎ ነቲ እተሻየጠ ሂቡ ናብ ርስቱ ይምለስ
ንመምለሲኡ ዚአክል ኣብ ኢዱ እንተ ዘይረኸበ ግና እቲ እተሸጠ ኽሳዕ ዓመት እልልታ ኣብ ኢድ ተሻያጢኡ ይጽናሕ
በታ ዓመት እልልታ ሓራ ይውጻእ ንሱ ድማ ናብ ርስቱ ይመለስ
ሰብ ኣብ እተዐርደት ከተማ ዘላ ቤት እንተ ሸጠ እታ ዝሸጠላ ዓመት ክሳዕ እትመልእ ይበጀዋ ጊዜ ምብጃዋ ዓመት ምሉእ ይኹን
ክሳዕ ምሉእ ዓመት እንተ ዘይተበጀወት ከኣ እታ ኣብ እተዐርደት ከተማ ዘላ ቤት ንሓዋሩ ነቲ እተሻየጣ ንውሉድ ወለዶኡ ትኹን ብዓመት እልልታ ሓራ ኣይትወጽእን
ኣብ ዙርያኤን ቀጽሪ ኣብ ዜብለን ዓድታት ዘለዋ ኣባይቲ ግና ምስ ግራውቲ ሃገር ይተሐሰባ በጃ ይውሀበን ብዓመት እልልታ ድማ ሓራ ይውጽኣ
ብዛዕባ ኸተማታት ሌዋውያን ግና ነተን ኣብ ከተማታት ርስቶም ዘለዋ ኣባይቲ ኺብጀውወን ንሌዋውያን ናይ ዘለኣለም ስርዓት ይኹን
እተን ኣብ ከተማታት ሌዋውያን ዘለዋ ኣባይቲ ኸኣ ንሳተን ኣብ ማእከል ደቂ እስራኤል ርስቶም እየን እሞ ሓደ ኻብ ሌዋውያን እንተ ተበጀወ ሽዑ እታ እተሸጠት ቤትን እታ ናይ ርስቱ ኸተማን ብዓመት እልልታ ሓራ ይውጽኣ
ኣብ ዙርያ ኸተማታቶም ዘላ ግራት ግና ናይ ዘለኣለም ርስቶም እያ እሞ ኣይትሸየጥ
ሓውካ እንተ ደኸየ እሞ ምሳኻ ኸሎ ኢዱ እንተ ሐጸሮ ከም ጓናን ከም ጸጋዕተኛን ምሳኻ ይንበር
ካብኡ ሓረጣ ወይ ረብሓ ኣይትውሰድ
ንኣምላኽካ ደኣ ፍራህ ሓውካ ኸኣ ምሳኻ ይንበር
ገንዘብካ ብሓረጣ ኣይትህቦ እኽልኻ ኸኣ ብረብሓ ኣይትሀቦ
ኣምላኽ ክዀነኩምን ምድሪ ኸነኣን ክህበኩምን ካብ ምድሪ ግብጺ ዘውጻእኩኹም ኣነ እግዚኣብሄር ኣምላኽኩም እየ
ሓውካ ድማ ምሳኻ ኸሎ እንተ ደኸየ ርእሱ ኸኣ እንተ ሸጠልካ ከም ባርያ ጌርካ ኣይትግዝኣዮ ከም በዓል ዓስብን ከም ጸጋዕተኛን ምሳኻ ይንበር
ክሳዕ ዓመት እልልታ የገልግልካ
ሽዑ ንሱ ደቁ ድማ ምስኡ ካባኻ ሓራ ይውጻእ እሞ ናብ ዓሌቱ ይመለስ ናብ ርስቲ ኣቦታቱ ኸኣ ይመለስ
ካብ ም ድሪ ግብጺ ዘውጻእክዎም ባሮተይ እዮም እሞ ባርያ ኸም ዚሽየጥ ኣይሸየጡ
ኣበርቲዕካ ኣይትግዝኣዮ ንኣምላኽካ ደኣ ፍራህ
ንኣኻ ዚዀኑ ተባዕታይ ባርያን ኣንስተይቲ ባርያን ግና ኣብ ዙርያኹም ካብ ዘለዉ ህዝብታት ካባታቶም ተባዕታይ ባርያን ኣንስተይቲ ባርያን ተሻየጡ
ካብ ደቂ እቶም ምሳኻትኩም ዚነብሩ ጓኖት ካባታቶምን ኣብ ሃገርኩም ካብ እተወልዱ ዓሌቶምን ተሻየጡ ጥሪት ይኹኑኹም
ብድሕሬኹም ድማ ንደቅኹም ከም ጥሪት ርስቲ ኣውርስዎም ብኣታቶም ንዘለኣለም ክትግልገሉ ኢኹም
ብናይ ኣሕዋትኩም ደቂ እስራኤል ግና ሓደ እኳ ንሓዉ ኣበርቲዑ ኣይግዝኣዮ
ጓና ወይ ምሳኻ ዘሎ ጸጋዕተኛ እንተ ሀብተመ ሓደ ሓውካ ኸኣ ምስኡ ኸሎ እንተ ደኸየ እሞ ንርእሱ ኣብቲ ምሳኻ ዚነብር ጓና ወይ ኣብ ሓደ ኻብ ዓሌት ጓና እንተ ሸጠ ድሕሪ ምሻጡ ይበጀውዎ ሓደ ኻብ ኣሕዋቱ ይበጀዎ
ሓው ኣቦኡ ወይ ወዲ ሓው ኣቦኡ ይበጀዎ ወይ ካብ ዓሌቱ ካብ ዘመድ ስጋኡ ሓደ ይበጀዎ ወይ ኣብ ኢዱ እንተ ረኸበ ንርእሱ ይበጀዋ
ካብታ እተሸጠላ ዓመት ክሳዕ ዓመት እልልታ ም ስቲ እተሻየጦ ዀይኑ ይጸብጽብ እቲ ዋጋ መሸጣኡ ብመጠን ቊጽሪ ዓመታት ይኹን ከም መጠን መዓልትታት ወዓላይ ምስኡ ይኹን
ገና ብዙሕ ዓመታት እንተሎ ብእኤን መጠን ዋጋ መበጀዊኡ ኻብቲ ገንዘብ መሸጣኡ ይምለስ
ክሳዕ ዓመት እልልታ ቕሩብ ዓመታት ተሪፉ እንተሎ ምስኡ ጸብጺቡ ኸም መጠን ዓመታቱ ዋጋ መበጀዊኡ ይምለስ
ከም ዓሰባ ዓመት ንዓመት ምስኡ ይኹን ኣብ ቅድሚ ዓይንኻ ኣበርቲዑ ኣይግዝኣዮ
በዚ እንተ ዘይተበጀወ ኸኣ ንሱ ደቁ ኸኣ ምስኡ ብዓመት እልልታ ሓራ ይውጽኡ
ደቂ እስራኤል ባሮተይ እዮም እሞ ንሳቶም ካብ ምድሪ ግብጺ ዘውጻእክዎም ባሮተይ እዮም
ኣነ እግዚኣብሄር ኣምላኽኩም እየ
ኣነ እግዚኣብሄር ኣምላኽኩም እየ እሞ ንኣኻትኩም ጣኦታት ኣይትግበሩ
እተወቕረ ምስሊ ወይ ሓወልቲ ድማ ኣይተቑሙ ወይ እተሳእለ እምኒ ኽትሰግዱሉ ኢልኩም ኣብ ምድርኹም ኣይትግበሩ
ሰናብተይ ሓልዉ
መቕደሰይውን ፍርሁ
ኣነ እግዚኣብሄር እየ
ብሕጋጋተይ እንተ ኸድኩም ትእዛዛተይ ከኣ እንተ ሐሎኹም እንተ ገበርኩምዎ ኸኣ ኣነ ዝናምኩም ብጊዜኡ እህበኩም
ምድሪ ድማ እኽላ ኽትህብ እያ ኣእዋም መሮር ከኣ ፍሬኤን ይህባ
መኼዳኹም ክሳዕ ምቕንጣብ ወይኒ ይበጽሕ ምቕንጣብ ወይኒ ኸኣ ክሳዕ ዘርኢ ይበጽሕ
እንጌራኹም በሊዕኩም ትጸግቡ ኣብ ምድርኹም ከኣ ሀዲእኩም ትቕመጡ
ኣብ ምድርኹም ድማ ሰላም ክህብ እየ ንስኻትኩም ከኣ በጥ ትብሉ ዜፍርሃኩም ውን የልቦን ሕሱማት ኣራዊት ካብታ ም ድሪ ኸጥፍእ እየ ሴፍ ድማ ብሃገርኩም ኣይሐልፍን
ጸላእትኹም ትሰጉ ንሳቶም ብሴፍ ኣብ ቅድሜኹም ይወድቁ
ሓሙሽተ ኻባኻትኩም ንሚእቲ ይሰጒዎም ሚእቲ ካባኻትኩም ንዓሰርተ ሽሕ ይሰጒዎም ጸላእትኹም ብሴፍ ኣብ ቅድሜኹም ይወድቁ
ኣነ ገጸይ ናባኻትኩም እመልስ እሞ ከፍርየኩምን ከብዝሓኩምን እየ ኪዳነይ ከኣ ምሳኻትኩም ከቕውም እየ
ነዊሕ እተዐቚረ ነባር እኽሊ ድማ ትበልዑ ስለቲ ሓድጽ ከኣ ነቲ ዕቑር ትጒሕፍዎ
ማሕደረይ ድማ ኣብ ማእከልኩም ክገብር እየ ነፍሰይ ከኣ ኣይትፍንፍነኩምን
ኣብ ማእከልኩም ድማ እኸይድ ኣምላኽኩምውን እኸውን ንስኻትኩም ከኣ ህዝበይ ትዀኑኒ
መታን ባሮቶም ከይትዀኑ ኻብ ምድሪ ግብጺ ዘውጻእኩኹም ኣነ እግዚኣብሄር ኣምላኽኩም እየ ቊራብዓት ኣርዑትኩም ድማ ሰበርኩ ርእስኹም ኣልዒልኩም ከም እትኸዱውን ገበርኩኹም
ግናኸ እንተ ዘይሰማዕኩምኒ እዚ ዂሉ ትእዛዛት እዚ ኸኣ እንተ ዘይገበርኩም ሕጋጋተይ ድማ እንተ ነዐቕኩም እሞ ኲሉ ትእዛዛተይ ከይትገብሩ ነፍስኹም ፍርድታተይ እንተ ፈንፈነት ኪዳነይ ከኣ እንተ ኣፍረስኩም ኣነ ድማ እዚ ኽገብረኩም እየ ኣነ መሸበርን ሕዱር ሰዓልን ኣዒንቲ ዜሕምቕ ነፍሲ ኸኣ ዜድክም ዓሶን ክሰደልኩም እየ
ጸላእትኹም ኪበልዕዎ እዮም እሞ ዘርእኹም ንኸንቱ ትዘርኡ
ገጸይ ከኣ ናብ ልዕሌኹም ክመልስ እየ ኣብ ቅድሚ ጸላእትኹም ድማ ክትሰዐሩ ኢኹም
እቶም ዚጸልኡኹም ከኣ ኪገዝኡኹም እዮም ዝሰጐጐኩም ዜልቦ ድማ ክትሀድሙ ኢኹም
በዚ ድማ ገና እንተ ዘይሰማዕኩምኒ ብዛዕባ ሓጢኣትኩም ሾብዓተ ዕጽፊ ገይረ ክቐጽዓኩም እየ
ነቲ ትዕቢት ሓይልኹም ክሰብሮ እየ ሰማይኩም ከኣ ከም ሓጺን ምድርኹምውን ከም ኣስራዚ ኽገብር እየ
ም ድርኹም እኽላ ኣይትህብን ኦም ሃገር ከኣ ፍሬኣ ኣይትህብን እያ እሞ ሓይልኹም ብኸንቱ ይውዳእ
ክትጻረሩኒ እንተ ኸድኩም ክትሰምዑኒውን እንተ ዘይፈቶኹም ከምቲ ሓጢኣትኩም መሊሰ ሾብዓተ ሳዕ ክወቕዓኩም እየ
ንደቅኹም ዚዝርፉ ንማልኩምውን ዜጥፍኡ ንቚጽርኹም ድማ ዜውሕዱ ኣራዊት መሮር ክሰደልኩም እየ መገድኹም ከኣ ይባድም
በዚ ነገርዚ እንተ ዘይተቐጻዕኩምለይ ግናኸ ንኣይ ብምጽራር እንተ ተመላለስኩም ኣነ ኸኣ ንኣኻትኩም ብምጽራር እመላለስ ብዛዕባ ሓጢኣትኩምውን ኣነ ሾብዓተ ዕጽፊ ገይረ እወቕዓኩም
ሕነ ኺዳነይ ዚፈዲ ሴፍ ድማ ኣብ ልዕሌኹም ከምጽእ እየ ኣብ ከተማታትኩም ከኣ ትእከቡ ናብ ማእከልኩም ድማ ፌራ እሰድድ ኣብ ኢድ ጸላኢ ኸኣ ትወሀቡ
በትሪ እንጌራ ምስ ዝሰብረልኩም ንእንጌራኹም ዓሰርተ ኣንስቲ ኣብ ሓደ እቶን ይስንክታኦ እንጌራኹም ድማ ብሚዛን ይመልሳልኩም በሊዕኩም ከኣ ኣይትጸግቡን
በዚ ነገርዚ እንተ ዘይሰማዕኩምኒ እሞ እናተጻረርኩምኒ እንተ ኽድኩም ኣነ ድማ ብቑጥዓ እናተጻረርኩኹም እኸይድ እሞ ብዛዕባ ሓጢኣትኩም ሸብዓተ ዕጽፊ እቐጽዓኩም
ስጋ ኣወዳትኩም ክትብልዑ ስጋ ኣዋልድኩም ከኣ ክትበልዑ ኢኹም
በረኽትኹም ኤፍርስ ናይ ጸሓይ ኣዕኒድኩምውን እሰብር ንሬሳኹም ድማ ናብ ልዕሊ ሬሳ ጣኦታትኩም ክድርብዮ እየ ነፍሰይ ከኣ ክትፍንፍነኩም እያ
ንኸተማታትኩም ድማ በረኻ እገብረን ንመቓድስኩምውን ኤፍርሰን ደጊም ከኣ እቲ ጥዑም ጨና ዕጣንኩም ኣየጨንዎን
ነታ ሃገር ድማ ኣነ ኸባድማ እየ እቶም ኣብኣ ዝነብሩ ጸላእትኹም ከኣ ብእኣ ኺድነቑ እዮም
ንኣኻትኩም ከኣ ኣብ ማእከል ህዝብታት ፋሕ ከብለኩም እየ ደድሕሬኹም ድማ ሴፍ ክመልሕ እየ ሃገርኩም ከኣ ክትባድም እያ ከተማታትኩምውን በረኻ ይዀና
ሽዑ እታ ሃገር በቲ እትዐንወሉ ዅሉ ዘበን ንስኻትኩም ድማ ኣብ ሃገር ጸላእትኹም ከሎኹም ንሳ ብሰናብታ ባህ ይብላ ሽዑ እታ ምድሪ ትዐርፍ ብሰናብታ ኸኣ ባህ ይብላ
እቲ ንስኻትኩም ኣብኣ ኽትነብሩ ኸሎኹም ብሰናብትኹም ዘይዐርፈት በቲ እትዐንወሉ ዂሉ ዘበን ክትዐርፍ እያ
ነቶም ካባኻትኩም ዝተረፉ ድማ ኣብ ሃገር ጸላእቶም ከለዉ ምሽባር ናብ ልቦም ከእቱ እየ ደሃይ እተነቓነቐት ቈጽሊ ኸኣ የህድሞም ካብ ሴፍ ከም ዚሀድም ይሀድሙ ገለ ኸይሰጐጎም ከኣ ይወድቁ
ሓደ እኳ ኸይሰጐጎም ከም ኣብ ቅድሚ ሴፍ እቲ እቲ ሓደ ኣብ ልዕሊ እቲ ሓደ ይወድቁ ኣብ ቅድሚ ጸላእትኹም ከኣ ክትቈሙ ኣይትኽእሉን
ኣብ ማእከል ህብታት ትጠፍኡ ምድሪ ጸላእትኹም ድማ ትውሕጠኩም
እቶም ካባኻትኩም ዝተረፉ ድማ ኣብ ምድሪ ጸላእትኹም ብኽፍኣቶም ይምህምኑ ብኽፍኣት ኣቦታቶም ከኣ ምሳታቶም ይምህምኑ
በቲ ዝበደሉኒ በደሎምን በቲ ዚገብርዎ ኽፍኣቶምን ክፍኣት ኣቦታቶምን ኪናዘዙ እዮም
ድማ ብምምልላሶም ስለ እተጻረሩኒ ኣነ ኸኣ ብምምልላሰይ ተጻረርክዎም ናብ ምድሪ ጸላእቶም ድማ ኣእቶኽዎም
ሽዑ እቲ ዘይግዙር ልቦም እንተ ኣትሐቱ ቅጽዓት ክፍኣቶምውን እንተ ተቐበሉ ኣነ ድማ እቲ ኺዳነይ ምስ ያእቆብ እዝክር ኪዳነይ ምስ ይስሃቅ ድማ ኪዳነይ ምስ ኣብርሃም ከኣ እዝክር ነታ ሃገርውን እዝክራ
ነታ ሃገር ኪሐድግዋ እዮም እሞ ንሳቶም ከየለዉ ዖንያ ኸላ ብሰናብታ ባህ ይብላ ንሳቶም ከኣ ፍርድታተይ ስለ ዘቃለሉን ነፍሳቶም ከኣ ሕጋጋተይ ስለ ዝፈንፈና ቅጽዓት ሓጢኣቶም ይቕበሉ
እዚ ኽነሱ እኳ ኣነ እግዚኣብሄር ኣም ላኾም እየ እሞ ኣብ ም ድሪ ጸላእቶም ከለዉ ፈጺመ ንም ጥፋኦም ም ሳታቶም ዝአቶኽዎ ኺዳን ንምፍራስ ኣይድርብዮምን ኣይፍንፍኖምን ድማ
ኣምላኾም ምእንቲ ክኸውን ኢለ ካብ ምድሪ ግብጺ ኣብ ቅድሚ ህዝብታት ኣውጺኤ ነቲ ምስቶም ቀዳሞት ዝአቶኽዎ ኺዳን ክዝክር እየ ኣነ እግዚኣብሄር እየ
እቲ እግዚኣብሄር ኣብ መንጎኡን ኣብ መንጎ ደቂ እስራኤልን ብኢድ ሙሴ ኣብ ደብረ ሲና ዝሀበ ትእዛዛትን ፍርድታትን ሕጋጋትን እዚ እዩ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተዛረቦም በሎም ከኣ ሰብ ምስ ዚመጻባዕ እቶም ነፍሳት ንእግዚኣብሄር ከም ገምጋምካ ይተሐሰቡ
እቲ ገምጋምካ ድማ ንተባዕታይ ካብ ዕስራ ዓመት ክሳዕ ወዲ ስሳ ዓመት ገምጋምካ ብሲቃል መቕደስ ሓምሳ ሲቃል ብሩር ይኹን
ጓል ኣንስተይቲ እንተ ዀነት ከኣ ገምጋምካ ሰላሳ ሲቃል ይኹን
ካብ ወዲ ሓሙሽተ ዓመት ክሳዕ ወዲ ዕስራ ዓመት እንተ ዀነ ድማ ገምጋምካ ንተባዕታይ ዕስራ ሲቃል ንጓል ኣንስተይቲ ኸኣ ዓሰርተ ሲቃል ይኹን
ካብ ወዲ ሓደ ወርሒ ኽሳዕ ወዲ ሓሙሽተ ዓመት እንተ ዀነ ድማ ገምጋምካ ንተባዕታይ ሓሙሽተ ሲቃል ብሩር ገምጋምካ ንጓል ኣንስተይቲውን ሰለስተ ሲቃል ብሩር ይኹን
ካብ ወዲ ስሳ ዓመት ንላዕሊ ድማ ንተባዕታይ እንተ ዀነ ገምጋምካ ዓሰርተው ሓሙሽተ ሲቃል ንጓል ኣንስተይቲ ኸኣ ዓሰርተ ሲቃል ይኹን
ነቲ ገምጋምካ ዘይኽእል ድኻ እንተ ዀነ ድማ ኣብ ቅድሚ ኻህን ደው የብልዎ እቲ ኻህን ከኣ ይገምግሞ
እቲ ኻህን ነቲ እተመባጽዔ ኸምቲ ኣብ ኢዱ ዚረኽቦ ይገምግሞ
እቲ ንእግዚኣብሄር ዜቕርብዎ መስዋእቲ ኻብ እንስሳ እንተ ዀነ ኸኣ ካብኡ ንእግዚኣብሄር እተዋህበ ዂሉ ቅዱስ ይኹን
ጽቡቕ ኣብ ክንዲ ኽፉእ ወይ ክፉእ ኣብ ክንዲ ጽቡቕ ኣይሕለፍ ኣይለወጥ ድማ
እንስሳ ንእንስሳ እንተ ለወጠ ግና ንሱን እቲ መላውጡን ቅዱሳት ይዀኑ
ካብቶም ንእግዚኣብሄር ንመስዋእቲ ዘይቕረቡ ርኹሳት ዘበሉ እንስሳ እንተ ዀነ ኸኣ ነቲ እንስሳ ኣብ ቅድሚ ኻህን ደው የብሎ ጽቡቕ እንተ ዀይኑ ወይ ክፋእ እቲ ኻህን ብመጠኑ ይገምግም
ኣታ ኻህን ከም ገምጋምካ ኸምኡ ይኹን
ኪብጀዎ እንተ ደለየ ኸኣ ሓምሳይ ኢድ እቲ ገምጋምካ ይወስኸሉ
ሰብ ቤቱ ንእግዚኣብሄር ቅድስቲ ኽትከውን እንተ ቐደሳ ድማ ብመጠን ምጽባቓ ወይ ምሕማቓ እቲ ኻህን ይገምግማ
ከምቲ ኻህን ዝገምገማ ኸምኡ ይቑም
እቲ ንቤቱ ዝቐደሳ ኺብጀዋ እንተ ደለየ ነቲ ዝገም ገም ካዮ ብሩርስ ሓም ሳይ ኢድ ይወስኸሉ እሞ ናቱ ትኹን
ሰብ ካብ ግራት ርስቱ ገለ ንእግዚኣብሄር እንተ ቐደሰ እቲ ገምጋምካ ኸም መጠን ዘርኣ ይኹን ሆሜር ስገም ዜዝርእ ሓምሳ ሲቃል ብሩር ይተሐሰብ
ነታ ግራቱ ኻብ ዓመት እልልታ ጀሚሩ እንተ ቐደሳ ከምቲ ገምጋምካ ይቑም
ንግራቱ ድሕሪ ዓመት እልልታ እንተ ቐደሳ ኸኣ እቲ ኻህን ብፍቕዲ እተን ክሳዕ ዓመት እልልታ ተሪፈን ዘለዋ ዓመታት ዋጋኣ ይሕሰበሉ ካብቲ ገምጋምካ ኸኣ ይጒደል
እቲ ግራቱ ዝቐደሰ ኺብጀዋ እንተ ደለየ ድማ ኣብ ልዕሊ እቲ ዝገምገምካዮ ዋጋኣ ሓምሳይ ኢድ ይወስኽ ኣብኡ ኸኣ ትቑም
ነታ ግራት ኪብጀዋ እንተ ዘይደለየ ወይ ነታ ግራት ናብ ካልእ ሰብ እንተ ሸጣ ድሕሪ እቲ ኺብጀዋ ኣይከኣሎን እዩ
ብዓመት እልልታ ምስ ወጸት ግና ከም እተሐርመት ግራት ንእግዚኣብሄር ትቀደስ እሞ ርስቲ ኻህን ትኹን
ካብ ግራት ርስቱ ዘይኰነት እተሻየጣ ግራት ንእግዚኣብሄር እንተ ቐደሰ ድማ ሽዑ እቲ ኻህን ነቲ ዋጋ ገምጋምካ ኽሳዕ ዓመት እልልታ ይሕሰበሉ በታ መዓልቲ እቲኣ ኸኣ እቲ ዋጋ ገምጋምካ ንእግዚኣብሄር ከም እተቐደሰ ገይሩ ይሀብ
ብዓመት እልልታ ግና እታ ግራት ናብቲ ሸያጢኣ ናብቲ እታ ምድሪ ርስቱ ዝነበረት ትመለስ
ኲሉ ገምጋምካ ብሲቃል መቕደስ ይኹን እታ ሲቃል ድማ ዕስራ ጌራ ትኹን
በዂሪ እንስሳ ግና በዂሪ ምዃኑ ናይ እግዚኣብሄር ዝዀነ ብዕራይ ኰነ በጊዕ ኰነ ሰብ ኪቕድሶ ኣይከአልን
ናይ እግዚኣብሄር እዩ
ካብ ርኹስ እንስሳ እንተ ዀነ ግና ኣብ ልዕሊ እቲ ገምጋምካ ሓምሳይ ኢድ ወሲኹ ይበጀዎ
እንተ ዘይተበጀወ በቲ ገምጋምካ ይሸየጥ
ሰብ ንእግዚኣብሄር ዝሐረሞ ዂሉ ሕሩም ነገር ካብ ዝዀነ ገንዘቡ ሰብ ኰነ እንስሳ ዀነ ወይ ግራት ርስቱ ዝዀነት ኣይሸየጥ ኣይበጀዎ ድማ
እተሐርመ ዘበለ ንሱ ንእግዚኣብሄር ቅዱስ ቅዱሳን እዩ
እተሐርመ ዘበለ ሕሩም ሰብ ሞት ይሙት እምበር ኣይበጀዎ
ኲሉ ዕሽር ምድሪ ድማ ካብ ዘርኢ ምድሪ ዀነ ካብ ፍረ ኦም ኰነ ንሱ ናይ እግዚኣብሄር እዩ ንእግዚኣብሄር እተቐደሰ እዩ
ሰብ ካብቲ ዕሽሩ ኺብጆ እንተ ደለየ ኣብ ልዕሊኡ ሕምሻኡ ይወስኸሉ
ዕሽር ኲሉ ኣሓን ጤለ በጊዕን ዕሽር እቲ ብትሕቲ በትሪ ዚሐልፍ ኲሉ ንእግዚኣብሄር እተቐደሰ ይኹን
ጽቡቕ ምዃኑ ወይ ክፉእ ኣይመርምር ኣይለውጥ ድማ እንተ ለወጠ ግና ንሱን እቲ መላውጡን ቅዱሳት ይኹኑ ኣይበጀዎ ኸኣ
እቲ እግዚብሄር ንደቂ እስራኤል ኢሉ ኣብ ከረን ሲና ንሙሴ ዝአዘዞ ትእዛዛት እዚ እዩ
ካብ ምድሪ ግብጺ ኻብ ዚወጹ ኣብ ካልአይቲ ዓመት ኣብታ ኻልአይቲ ወርሒ ብቐዳመይቲ መዓልቲ እግዚኣብሄር ኣብ በረኻ ሲና ኣብ ድንኳን ምርኻብ ንሙሴ ኸምዚ ኢሉ ተዛረቦ በብዓሌቶምን በብማይ ቤት ኣቦታቶምን ተባዕታይ ዘበለ ነንርእሲ ኸም ቊጽሪ ስሞም ናይ ብዘሎ ኣኼባ ደቂ እስራኤል ቊጽሪ ውሰድ
ንስኻን ኣሮንን ኣብ እስራኤል ንዘለዉ ዅሎም ካብ ወዲ ዕስራ ዓመት ንላዕሊ ናብ ውግእ ኪወጹ ዚኽእሉ በብሰራዊቶም ቊጸሮም
ኣብ ማይ ቤት ኣቦታቱ ዋና ዚኸውን ከካብ ነገር ሓደ ሰብ ምሳኻትኩም ይኹን
እቶም ምሳኻትኩም ደው ዚብሉ ሰባት ድማ ስሞም እዚ እዩ ካብ ሮቤል ኤሉጹር ወዲ ሸዴውር
ካብ ስም ኦን ሸሉሚኤል ወዲ ጹሪሻዳይ ካብ ይሁዳ ነኣሶን ወዲ ኣሚናዳብ
ካብ ይሳኮር ናትናኤል ወዲ ጹዓር
ካብ ዛብሎን ኤልያብ ወዲ ሔሎን
ካብ ደቂ ዮሴፍ ካብ ኤፍሬም ኤሊሻማዕ ወዲ ዓሚሁድ
ካብ ምናሴ ገማልኤል ወዲ ጳዳህጹር
ካብ ብንያም ኣቢዳን ወዲ ጊድዖኒ
ካብ ዳን ኣሒዔዘር ወዲ ዓሚሻዳይ
ካብ ኣሴር ጳግዒኤል ወዲ ዖክራን
ካብ ጋድ ኤልያሳፍ ወዲ ድዑኤል
ካብ ንፍታሌም ኣሒራዕ ወዲ ዔናን
እቶም ካብቲ ኣኼባ እተጸውዑ ሹማምቲ ነገዳት ኣቦታቶም እዚኣቶም እዮም
ንሳቶም ሓላቑ ኣሽሓት እስራኤል ነበሩ
ሙሴን ኣሮንን ድማ ነዞም በብስሞም እተጸውዑ ሰባት ወሰዱ
ኣብታ ኻልአይቲ ወርሒ ብቐዳመይቲ መዓልቲ ንብዘሎ እቲ ኣኼባ ኣከቡ ካብ ወዲ ዕስራ ዓመት ንላዕሊ ዘሎ በብዓሌቶም በብማይ ቤት ኣቦታቶም ነንርእሲ በብስሞም ተቘጺሮም ተጻሕፉ
ከምቲ እግዚኣብሄር ንሙሴ ዝኣዘዞ ኣብ በረኻ ሲና ቘጸሮም
ወለዶ ደቂ ሮቤል በዅሪ እስራኤል በብዓሌቶም በብማይ ቤት ኣቦታቶም ነንርእሲ በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም ተባዕትዮ እቶም ካብ ነገድ ሮቤል እተቘጽሩ ኣርብዓን ሹድሽተን ሽሕን ሓሙሽተ ሚእትን ኰኑ
ወለዶ ደቂ ስምኦን በብዓሌቶም በብማይ ቤት ኣቦታቶም ነንርእሲ በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም ተባዕትዮ እቶም ካብ ነገድ ስምኦን እተቘጽሩ ሓም ሳን ትሽዓተን ሽሕን ሰለስተ ሚእትን ኰኑ
ወለዶ ደቂ ጋድ በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ጋድ እተቘጽሩ ኣርብዓን ሓሙሽተን ሽሕን ሹድሽተ ሚእትን ሓምሳን ኰኑ
ወለዶ ደቂ ይሁዳ በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ይሁዳ እተቘጽሩ ስብዓን ኣርባዕተን ሽሕን ሽዱሽተ ሚእትን ኰኑ
ወለዶ ደቂ ይሳኮር በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ኵሎም እቶም ካብ ነገድ ይሳኮር እተቔጽሩ ሓምሳን ኣርባዕተን ሽሕን ኣርባዕተ ሚእትን ኰኑ
ወሎዶ ደቂ ዛብሎን በብዓሌቶም በብ ማይ ቤት ኣቦታቶም በብስሞን እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ዛብሎን እተቘጽሩ ሓምሳን ሾብዓተን ሽሕን ኣርባዕተ ሚእትን ኰኑ
ደቂ ዮሴፍ ወለዶ ደቂ ኤፍሬም በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ኤፍሬም እተቘጽሩ ኣርብዓ ሽሕን ሓሙሽተ ሚእትን ኰኑ
ወለዶ ደቂ ምናሴ በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ምናሴ እተቘጽሩ ሰላሳን ክልተን ሽሕን ክልተ ሚእትን ኰኑ
ወለዶ ደቂ ብንያም በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም
እቶም ካብ ነገድ ብንያም እተቘጽሩ ሰላሳን ሓሙሽተን ሽሕን ኣርባዕተ ሚእትን ኰኑ
ወለዶ ደቂ ዳን በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ዳን እተቘጽሩ ስሳን ክልተን ሽሕን ሾብዓተ ሚእትን ኰኑ
ወለዶ ደቂ ኣሴር በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ኣሴር እተቘጽሩ ኣርብዓን ሓደን ሽሕን ሓሙሽተ ሚእትን ኰኑ
ወለዶ ደቂ ንፍታሌም በብዓሌቶም በብማይ ቤት ኣቦታቶም በብስሞም እተቘጽሩ ካብ ወዲ ዕስራ ዓመት ንላዕሊ ናብ ውግእ ዚወጹ ዅሎም እቶም ካብ ነገድ ንፍታሌም እተቘጽሩ ሓምሳን ሰለስተን ሽሕን ኣርባዕተ ሚእትን ኰኑ
እቶም እተቘጽሩ ሙሴን ኣሮንን እቶም ዓሰርተው ክልተ ሰባት መሳፍንቲ እስራኤልን ዝቘጸርዎም እዚኣቶም እዮም ንሳቶም ሓሓደ ነናይ ማይ ቤት ኣቦታቱ እዮም
እሞ ካብ ደቂ እስራኤል በብማይ ቤት ኣቦታቶም እተቘጽሩ ዝዀኑ ዅሎም ካብ ወዲ ዕስራ ዓመት ንላዕሊ ኣብ እስራኤል ናብ ውግእ ዚወጹ ዅሎም እቶም እተቘጽሩ ዅሎም ሹድሽተ ሚእትን ሰለስተን ሽሕን ሓሙሽተ ሚእትን ሓም ሳን ኰኑ
ሌዋውያን ግና ብነገድ ኣቦታቶም ም ሳታቶም ኣይተቘጽሩን
እግዚኣብሄር ንሙሴ ኸም ዚ ኢሉ ተዛሪብዎ ነበረ እሞ ንነገድ ሌዊ ጥራይ ኣይትቚጸሮም ቊጽሮም ድማ ምስቶም ደቂ እስራኤል ኣይትጸብጽቦ
ንሌዋውያን ግና ንስኻ ኣብ ልዕሊ ማሕደር ምስክርን ኣብ ልዕሊ ዅሉ ኣቓሑኡን ኣብ ልዕሊ ናቱ ዘበለ ዅሉን ኣመዝዞም
ንሳቶም ነቲ ማሕደርን ንዅሉ ኣቓሑኡን ይጹሩ
ንእኡ ኸኣ ንሳቶም የገልግሉ ኣብ ዙርያ እቲ ማሕደር ድማ ይስፈሩ
እቲ ማሕደር ም ስ ዚነቅል ሌዋውያን የውርድዎ
እቲ ማሕደር ም ስ ዚሰፍር ከኣ ሌዋውያን ይትከልዎ
ጓና እንተ ቐረቦ ድማ ይሙት
እቶም ደቂ እስራኤል ከኣ ነፍሲ ወከፍ ኣብ ሰሰፈሩ ነፍሲ ወከፍ ድማ ኣብ ሰሰንደቕ ዕላማኡ መምስ ሰራዊቶም ይስፈሩ
ሌዋውያን ግና ናብ ኣኼባ ደቂ እስራኤል ቊጥዓ ምእንቲ ኸይከውንሲ ኣብ ዙርያ ማሕደር ምስክር ይስፈሩ
ሌዋውያን ከኣ ነቲ ማሕደር ምስክር ይሐልውዎ
ደቂ እስራኤልን ድማ ከምኡ ገበሩ ከምቲ እግዚኣብሄር ንሙሴ ዝአዘዞ ዅሉ ገበሩ
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም ደቂ እስራኤል ነፍሲ ወከፍ ኣብ ጠጥቓ ሰንደቕ ዕላማኡን ኣብ ነናይ ማይ ቤት ኣቦታቶም ምልክትን ይስፈሩ
ኣብ መንጽር ድንኳን ምርኻብ ብዙርያኡ ይስፈሩ
እቶም ኣብ ቅድሚት ብሸነኽ ምብራቕ ዚሰፍሩ ከም ሰራዊቶም ሰንደቕ ዕላማ ሰፈር ይሁዳ ይኹን
ሹም ደቂ ይሁዳ ድማ ነኣሶን ወዲ ኣሚናዳብ እዩ
ሰራዊቱን እቶም ቊጹራቶምን ሰብዓን ኣርባዕተን ሽሕን ሹድሽተ ሚእትን ነበሩ
ምስኡ ገጢሞም ዚሰፍሩ ኸኣ ነገድ ይሳኮር ይኹኑ
ሹም ደቂ ይሳኮር ድማ ናትናኤል ወዲ ጹዓር እዩ
ሰራዊቱን እቶም ቊጽራቱን ሓምሳን ኣርባዕተን ሽሕን ኣርባዕተ ሚእትን ነበሩ
ነገድ ዛብሎን ከኣ ሹም ደቂ ዛብሎን ኤልያብ ወዲ ሔሎን እዩ
ሰራዊቱን እቶም ቊጹራቱን ሓምሳን ሾብዓተን ሽሕን ኣርባዕተ ሚእትን ነበሩ
እቶም ቊጹራት ሰፈር ይሁዳ ዅሎም ከም ሰራዊቶም ሚእትን ሰማንያን ሹድሽተን ሽሕን ኣርባዕተ ሚእትን ነበሩ
እዚኣቶም ቅድሚት ይጐዐዙ
ሰንደቕ ዕላማ ሰፈር ሮቤል ከም ሰራዊቶም ብሸነኽ ደቡብ ይኹን
ሹም ደቂ ሮቤል ከኣ ኤሊጹር ወዲ ሸደውር እዩ ሰራዊቱን እቶም ቚጹራቱን ኣርብዓን ሹድሽተን ሽሕን ሓሙሽተ ሚእትን ነበሩ
ምስኡ ገጢሞም ዚሰፍሩ ኸኣ ነገድ ስምኦን ይኹኑ ሹም ደቂ ስምኦን ደቂ ሸሉሚኤል ወዲ ጹሪሻዳይ እዩ
ሰራዊቱን እቶም ቊጹራቶምን ሓምሳን ትሽዓተን ሽሕን ሰለስተ ሚእትን ነበሩ
ነገድ ጋድ ድማ ሹም ደቂ ጋድ ኤልያሳፍ ወዲ ረዑኤል እዩ
ሰራዊቱን እቶም ቊጹራቶምን ኣርብዓን ሓሙሽተን ሽሕን ሹድሽተ ሚእትን ሓምሳን ነበሩ
እቶም ቊጽራት ሰፈር ሮቤል ኲሎም ከም ሰራዊቶም ሚእትን ሓም ሳን ሓደን ሽሕን ኣርባዕተ ሚእትን ሓም ሳን ነበሩ
እዚኣቶም ካልኣይ ሰልፊ ዀይኖም ይጐዐዙ
ድሕሪኡ ድማ እቲ ድንኳን ም ርኻብ ም ስ ሰፈር ሌዋውያን ኣብ መንጎ እቲ ሰፈራት ይጐዐዝ
ከም ቲ ኣሰፋፍራኦም ከም ኡ ኸኣ ነፍሲ ወከፍ ኣብ ሰስፍራኡ መምስ ሰንደቕ ዕላማኦም ይጐዐዙ
ሰንደቕ ዕላማ ሰፈር ኤፍሬም ከም ሰራዊቶም ብሸነኽ ም ዕራብ ይኹን
ሹም ደቂ ኤፍሬም ድማ ኤሊሻማዕ ወዲ ዓሚሁድ እዩ
ሰራዊቱን እቶም ቊጽራቶምን ኣርብዓ ሽሕን ሓሙሽተ ሚእትን ነበሩ
ምስኡ ገጢሙ ኸኣ ነገድ ምናሴ ሹም ደቂ ምናሴ ድማ ገማልኤል ወዲ ጳዳህጹር እዩ ሰራዊቱን እቶም ቊጹራቱን ሰላሳን ክልተን ሽሕን ክልተ ሚእትን ነበሩ
ድማ ነገድ ብንያም ሹም ደቂ ብንያም ከኣ ኣቢዳን ወዲ ጊዴዖኒ እዩ ሰራዊቱን እቶም ቊጽራቶም ን ሰላሳን ሓሙሽተን ሽሕን ኣርባዕተ ሚእትን ነበሩ
እቶም ቊጹራት ሰፈር ኤፍሬም ኲሎም ከም ሰራዊቶም ሚእትን ሾሞንተን ሽሕን ሓደ ሚእትን እዮም
እዚኣቶም ሳልሳይ ሰልፊ ዀይኖም ይጐዐዙ
ሰንደቕ ዕላማ ሰፈር ዳን ከም ሰራዊቶም ብሸነኽ ሰሜን ይኹን
ሹም ደቂ ዳን ኣሒዔዘር ወዲ ዓሚሻዳይ እዩ ሰራዊቱን እቶም ቊጹራቶምን ስሳን ክልተን ሽሕን ሾብዓተ ሚእትን ነበሩ
ምስኡ ገጢሞም ዚሰፍሩ ድማ ነገድ ኣሴር ይኹኑ
ሹም ደቂ ኣሴር ከኣ ጳግዔል ወዲ ዖክራን እዩ
ሰራዊቱን እቶም ቊጹራቶምን ኣርብዓን ሓደን ሽሕን ሓሙሽተ ሚእትን ነበሩ
ነገድ ንፍታሌም ድማ ሹም ደቂ ንፍታሌም ኣሒራዕ ወዲ ዔናን እዩ
ሰራዊቱን እቶም ቊጹራቶምን ሓምሳን ሰለስተን ሽሕን ኣርባዕተ ሚእትን ነበሩ
እቶም ቊጹራት ሰፈር ዳን ኲሎም ሚእትን ሓምሳን ሾብዓተን ሽሕን ሹድሽተ ሚእትን ነበሩ
እዚኣቶም ምስ ሰንደቕ ዕላማኦም ደጀን ኰይኖም ይጐዐዙ
እቶም ካብ ደቂ እስራኤል በብማይ ቤት ኣቦታቶም እተቘጽሩ እዚኣቶም እዮም
እቶም ኣብ ሰፈር በብሰራዊቶም እተቘጽሩ ዅሎም ሹድሽተ ሚእትን ሰለስተ ሽሕን ሓሙሽተ ሚእትን ሓምሳን እዮም
ሌዋውያን ግና ከምቲ እግዚኣብሄር ንሙሴ ዝኣዘዞ ኣብ መንጎ ደቂ እስራኤል ኣይተቘጽሩን
ደቂ እስራኤል ድማ ከምቲ እግዚኣብሄር ንሙሴ ዝአዘዞ ዅሉ ገበሩ ከምኡ በብሰንደቕ ዕላማኦም ሰፈሩ ከምኡ ድማ ነፍሲ ወከፍ በብዓሌቶም በብማይ ቤት ኣቦታቶም ተጓዓዙ
በታ እግዚኣብሄር ኣብ ከረን ሲና እተዛረበላ መዓልቲ ወለዶ ኣሮንን ሙሴን እዚ እዩ
ስም ደቂ ኣሮን እዚ እዩ ናብዳ እቲ በዅርን ኣቢሁን ኣልኣዛርን ኢታማርን
ስም እቶም እተቐብኡ ኻህናት ንኽህነት ዝቐደሶም ደቂ ኣሮን እዚ እዩ
ናዳብን ኣቢሁን ከኣ ኣብ በረኻ ሲና ናብ ቅድሚ እግዚኣብሄር ጋሻ ሓዊ ምስ ኣቕረቡ ኣብ ቅድሚ እግዚኣብሄር ሞቱ ውሉድ ከኣ ኣይነበርዎምን
ኣልኣዛርን ኢታማርን ድማ ኣብ ቅድሚ ኣቦኦም ኣሮን ብኻህነት የገልግሉ ነበሩ
እግዚኣብሄር ከኣ ንሙሴ ኸምዚ ኢሉ ተዛረቦ ንነገድ ሌዊ ናብዚ ኣቕርቦ ምእንቲ ኼገልግልዎ ኣብ ቅድሚ ኣሮን ካህን ደው ኣብሎም
በቲ ዕዮ ኣገልግሎት ማሕደር ኣብ ቅድሚ ድንኳን ምርኻብ መዙን መዚ ዅሉ እቲ ኣኼባን ይሐልዉ
ኲሉ ኣቕሓ ድንኳን ምርኻብን መዚ ደቂ እስራኤልን ኣብ ዕዮ ኣገልግሎት ማሕደር ይሐልዉ
ሌዋውያን ንኣሮንን ንደቁን ሀቦም ንሳቶም ካብ ደቂ እስራኤል ብመልኦም ንእኡ ተወፍዮም እዮም
ንኣሮንን ንደቁን ድማ እቲ ናይ ክህነቶም ኪሕልዉ ኣመዝዞም
ጓና እንተ ቐረበ ኸኣ ይሙት
እግዚኣብሄር ድማ ንሙሴ ኸምዚ ኢሉ ተዛረቦ እንሆ ኣነ ኣብ ክንዲ እቶም ኣብ ደቂ እስራኤል ማሕጸን ዝኸፈተ ዅሉ በዅሪ ንሌዋውያን ካብ ማእከል ደቂ እስራኤል ወሲደዮም እየ እሞ ሌዋውያን ንኣይ ይኹኑ
በዅሪ ዝዀነ ዅሉ ንኣይ እዩ እሞ በታ ንዅሉ በዅሪ ሃገር ግብጺ ዝወቓዕኩላ መዓልቲ ሰብ ኰነ እንስሳ ዀነ ኲሉ በዅሪ ኣብ እስራኤል ንኣይ ቀዲሰዮ እየ ንኣይ ይኹኑ
ኣነ እግዚኣብሄር እየ
እግዚኣብሄር ድማ ንሙሴ ኣብ በረኻ ሲና ኸምዚ ኢሉ ተዛረቦ ንደቂ ሌዊ በብማይ ቤት ኣቦታቶምን በብዓሌቶምን ቊጸሮም
ካብ ወዲ ወርሒ ንላዕሊ ዘሎ ዅሉ ተባዕታይ ቊጸሮም
ሙሴ ድማ ከምቲ ቓል እግዚኣብሄር ከምቲ ንሱ ዝኣዘዞ ገይሩ ቘጸሮም
ደቂ ሌዊ በብስሞም እዚኣቶም እዮም ጌርሾንን ቃሃትን መራሪን
ስም ደቂ ጌርሾን ድማ በብዓሌቶም እዚ እዩ ሊብኒን ሺምዒን
ደቂ ቃሃት ድማ በብዓሌቶም ኣም ራም ን ይጽሃርን ሔብሮንን ዑዚኤልን እዮም
ደቂ መራሪ ድማ በብዓሌቶም ማሕሊን ሙሺን እዮም
ዓሌታት ሌዋውያን በብማይ ቤት ኣቦታቶም እዚኣቶም እዮም
ካብ ጌርሾን ዓሌት ሊብናውያንን ዓሌታት ሺምዓውያንን እዮም እዚኣቶም ዓሌታት ጌርሾናውያን እዮም
ቊጽሪ እቶም ካብ ወዲ ወርሒ ንላዕሊ ዘለዉ ቊጹራት ተባዕትዮ እቶም ቊጹራቶም ሾብዓተ ሽሕን ሓሙሽተ ሚእትን እዮም
ዓሌታት ጌርሾናውያን ብድሕሪ ማሕደር ብሸነኽ ምዕራብ ይስፈሩ
ሹም ማይ ቤት ኣቦ ጌርሾናውያን ኤልያሳፍ ወዲ ላኤል እዩ
ሓለዋ ደቂ ጌርሾን ኣብ ድንኳን ምርኻብ ድማ ነቲ ማሕደርን መኽደኒኡን መደረብታኡን መጋረጃ ኣፍ ድንኳን ምርኻብን
መጋረጃታት ኣጸድን መጋረጃ ኣፍ ደገ እቲ ኣብ ዙርያ ማሕደርን መሰውእን ዘሎ ኣጸድን ኣግማድን ናይ ኲሉ ኣገልግሎት እዩ
ካብ ቃሃት ድማ ዓሌት ኣምራማውያንን ዓሌት ይጽሃራውያንን ዓሌት ሔብሮናውያንን ዓሌት ዑዚኤላውያንን እዮም እዚኣቶም ዓሌታት ቃሃታውያን እዮም
እቶም ሓለዋ መቕደስ ዚሕልዉ ዝነበሩ ኻብ ወዲ ወርሒ ንላዕሊ ዘለዉ ዅሎም ተባዕትዮ ም ስ ተቘጽሩ ሾሞንተ ሽሕን ሹድሽተ ሚእትን ኰኑ
ዓሌታት ደቂ ቃሃት ንማሕደር ብሸነኽ ደቡቡ ይስፈሩ
ሹም ማይ ቤት ኣቦ ዓሌታት ቃሃታውያን ድማ ኤሊጻፋን ወዲ ዑዚኤል እዩ
ሓለዋኦም ድማ ታቦታትን ሰደቓን ቀዋሚ ቐንዴልን መሰውኢታትን ንመቕደስ ዜገልግሉሉ ዅሉ ኣቓሑን እቲ መጋረጃን ናይ ኲሉ ኣገልግሎቱን እዩ
ሹም ሹማምቲ ሌዋውያን ከኣ ኣልኣዛር ወዲ ኻህን ኣሮን እዩ
ንሱ ነቶም ሓለዋ መቕደስ ዚሕልዉ ገበዞም ይኹን
ካብ መራሪ ዓሌት ማህላውያንን ዓሌት ሙሻውያንን እዮም እዚኣቶም ዓሌታት መራሪ እዮም
ካብ ወዲ ወርሒ ንላዕሊ ዘለዉ ዅሎም ተባዕትዮ ምስ ተቘጽሩ እቶም ቊጽራቶም ሹድሽተ ሽሕን ክልተ ሚእትን ኰኑ
ሹም ማይ ቤት ኣቦ ዓሌታት መራሪ ጹሪኤል ወዲ ኣቢሓይል እዩ
ንሳቶም ንማሕደር ብሸነኽ ሰሜኑ ይስፈሩ
እተመዘዝዋ ሓለዋ ደቂ መራሪ ድማ ንኣልዋሕ ማሕደርን ጋድማቱን ኣዕኑዱን ኣእጋሩን ኲሉ ኣቓሑኡን ናይ ኲሉ ኣገልግሎቱን ኣዕኑድ እቲ ኣጸድ ብዙርያኡን ኣእጋሩን ሽኻውልቱን ኣግማዱን እዩ
እቶም ኣብ መንጽር ማሕደር ብምብራቑ ኣብ ቅድሚ ድንኳን ምርኻብ ብሸነኽ ምውጻእ ጸሓይ ዚሰፍሩ ሙሴን ኣሮንን ደቁን እዮም
ንሳቶም ነቲ ሓለዋ ደቂ እስራኤል ኣብ መቕደስ ዚሕሎ ይሕልዉ ነበሩ
ጓና ናብኡ እንተ ቐረበ ኸኣ ይሙት
እቶም እተቘጽሩ ዅሎም ሌዋውያን ሙሴን ኣሮንን ብትእዛዝ እግዚኣብሄር በብዓሌቶም ዝቘጸርዎም ካብ ወዲ ወርሒ ንላዕሊ ዘለዉ ዅሎም ተባዕትዮ ዕስራን ክልተን ሽሕ ኰኑ
እግዚኣብሄር ድማ ንሙሴ በሎ ኲሎም ተባዕትዮ በዅሪ ደቂ እስራኤል ካብ ወዲ ወርሒ ንላዕሊ ንዘለዉ ቚጸር ቊጽሪ ስሞም ድማ ውሰድ
ኣነ እግዚኣብሄር እየ ንሌዋውያን ኣብ ክንዲ ዅሎም በዅሪ ኣብ ደቂ እስራኤል ማል ሌዋውያን ድማ ኣብ ክንዲ በዅሪ ማል ደቂ እስራኤል ንኣይ ውሰዶም
ሙሴ ድማ ከምቲ እግዚኣብሄር ዝአዘዞ ንዅሉ በዅሪ ኣብ ደቂ እስራኤል ቈጸረ
ካብ ወዲ ወርሒ ንላዕሊ ዘሎ ዅሉ በዅሪ ተባዕታይ በብስሞም እተቘጽሩ ቊጹራቶም ዕስራን ክልተን ሽሕን ክልተ ሚእትን ሰብዓን ሰለስተን ኰኑ
እግዚኣብሄር ድማ ንሙሴ ኸምዚ ኢሉ ተዛረቦ ንሌዋውያን ኣብ ክንዲ ዅሉ በዅሪ ኣብ ደቂ እስራኤል ማል ሌዋውያን ድማ ኣብ ክንዲ ማሎም ውሰድ ሌዋውያን ናተይ ይኹኑ
ኣነ እግዚብሄር እየ
በጃ እቶም ክልተ ሚእትን ሰብዓን ሰለስተን በዅሪ ደቂ እስራኤል ካብ ቊጽሪ ሌዋውያን ዝሐለፉ ኸኣ ነንርእሲ ሓሙሽተ ሲቃል ውሰድ ብሲቃል መቕደስ ውሰድ ሲቃል ዕስራ ጌራ እዩ
ናይቶም ሕልፊ ዝዀኑ ኸኣ ገንዘብ በጃ ንኣሮንን ንደቁን ሀቦም
ሙሴ ድማ ካብቶም ብሌዋውያን እተበጀዎም ሕልፊ ዝዀኑ ገንዘብ በጃ ወሰደ
ካብ በዅርታት ደቂ እስራኤል ብሲቃል መቕደስ ሽሕን ሰለስተ ሚእትን ስሳን ሓሙሽተን ሲቃል ገንዘብ ወሰደ
ሙሴ ድማ ከምቲ ቓል እግዚኣብሄር ከምቲ እግዚኣብሄር ንሙሴ ዝኣዘዞ እቲ ገንዘብ በጃ ንኣሮንን ንደቁን ሀቦም
እግዚብሄር ድማ ንሙሴን ንኣሮንን ከምዚ ኢሉ ተዛረቦም ካብ ማእከል ደቂ ሌዊ ንደቂ ቃሃት በብዓሌቶምን በብማይ ቤት ኣቦታቶምን ካብ ወዲ ሰላሳ ዓመት ንላዕሊ ክሳዕ ወዲ ሓምሳ ዓመት ናብ ዕዮ ኺአትዉ ዚኽእሉ ዅሎም ኣብ ዕዮ ድንኳን ምርኻብ ኬገልግሉ
ኣገልግሎት ደቂ ቃሃት ኣብ ድንኳን ምርኻብ ብናይ ቅድስተ ቅዱሳን ነገር እዚ እዩ እቲ ሰፈር ምስ ዚነቅል ኣሮንን ደቁን ኣትዮም ነቲ ዚጋርድ መጋረጃ የውርድዎ ነቲ ታቦት ምስክር ብእኡ ይኽደንዎ ኣብ ልዕሊኡ ድማ ቈርበት ታሃስ ይግበሩሉ ኲለንትናኡ ሰማያዊ ዝዀነ ዓለባ ኸአ ይዘርግሑሉ መሰላታቱውን የእትዉሉ
ኣብ ልዕሊ ሰደቓ እንጌራ ምርኣይ ድማ ሰማያዊ ዓለባ ይዘርግሑሉ ኣብኡ ኸኣ ሒላባትን ጭሔሎታትን ጽውኣትን እቲ ንመስዋእቲ መስተ ዚኸውን ኲስኲስትታትውን ይስርዑ እቲ ናይ ውርትግ እንጌራ ኸኣ ኣብ ልዕሊኡ ይኹን
ኣብ ልዕሊ እዚ ድማ ግምጃ ይዘርግሑሉ ንእኡ ኸኣ ብቘርበት ታሃስ እተገብረ መኽደኒ ገይሮም ይኽደንዎ እቲ መሰላታቱውን የእትዉሉ
ሰማያዊ ዓለባ ወሲዶም ከኣ ነቲ ቐዋሚ ቐንዴልን ቅልዒ ቐነዲሉን መሳቐዪኡን መዋህለል ርስሓቱን እቲ ዅሉ ዜገልግሉሉ ናይ ዘይቲ ኣቓሑኡ ኸኣ ይኽደኑ
ምስ ኲሉ ኣቓሑኡ ድማ ኣብ ውሽጢ ሓደ መኽደኒ ናይ ታሃስ ቈርበት የንብርዎ ኣብ መሰላ ኸኣ ይግበርዎ
ኣብ ልዕሊ እቲ መሰውኢ ወርቂውን ሰማያዊ ዓለባ ይዘርግሑ መኽደኒ ድማ ብቘርበት ታሃስ ይኽደንዎ መሰላታቱ ኸኣ የእትዉሉ
ኣብ ቤተ መቕደስ ዜገልግሉሉ ዅሉ ኣቓሑ ኣገልግሎት ወሲዶም ድማ ኣብ ሰማያዊ ዓለባ ይግበርዎ መኽደኒ ኸኣ ብቘርበት ታሃስ ይኽደንዎ ኣብ መሰላውን ይግበርዎ
ነቲ ሓመዅስቱ ድማ ካብ መሰውኢ ይጕሐፍዎ ቀይሕ ዓለባ ኸኣ ይዘርግሑሉ
እቲ ዜገልግሉሉ ዅሉ ኣቓሑኡ ኸኣ ጽንሃታትን ሻኳታትን መጽሓርያታትን ጭሔሎታትን ኲሉ ኣቓሑ መሰውኢ ኣብ ልዕሊኡ ይግበርዎ ኣብ ልዕሊኡ ድማ መኽደኒ ቘርበት ታሃስ ይዘርግሑሉ መሰላታቱ ኸኣ የእትዉሉ
ኣሮንን ደቁን ም ኽዳን መቕደስን ኲሉ ኣቓሑ መቕደስን ምስ ፈጸሙ እቲ ሰፈር ድማ ምስ ዚነቅል ድሕርዚ ደቂ ቃሃት ኪጾሩ ይምጽኡ
ከይሞቱ ግና ነቲ ቅዱስ ነገር ኣይተንክይዎ
ናይ ድንኳን ምርኻብ ጾር ደቂ ቃሃት እዚ እዩ
መዚ ኣልኣዛር ወዲ ኻህን ኣሮን ኣብቲ ንቐዋሚ ቐንዴል ዚኸውን ዘይትን ኣብቲ ምኡዝ ዕጣንን ኣብቲ ናይ ወርትግ መስዋእቲ ብልዕን ዘይቲ ቕብኣትን ኣብ ብዘሎ ማሕደርን ኣብኡ ዘሎ ዅሉን ኣብ መቕደስን ኣብ ኣቓሑኡን ይኹን
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም ነገድ ዓሌታት ቃሃታውያን ካብ መንጎ ሌዋውያን ኣይተጥፍእዎም
ናብ ናይ ቅድስተ ቅዱሳን ነገር ምስ ዚቐርቡ ከይሞቱ ብህይወት ደኣ ኺነብሩ እዚ ግበረሎም ኣሮንን ደቁን ኣትዮም ንነፍሲ ወከፎም ኣኣገልግሎቱን ጸጾሩን የመልክትዎም
ግናኸ ከይሞቱ ነቲ ቅዱስ ነገር ቅጽበት ዓይኒ እኳ እንተ ዀነ ንምርኣዩ ኣይእተዉ
እግዚኣብሄር ድማ ንሙሴ ኸምዚ ኢሉ ተዛረቦ ደቂ ጌርሾን ከኣ በብማይ ቤት ኣቦታቶም ን በብዓሌቶም ን ቊጽሮም ውሰድ
ካብ ወዲ ሰላሳ ዓመት ንላዕሊ ኽሳዕ ወዲ ሓም ሳ ዓመት ንዕዮ ዚበቕዑ ኣብ ዕዮ ድንኳን ም ርኻብ ኬገልግሉ ዚኽእሉ ዅሎም ቊጸሮም
እቲ ኣገልግሎት ዓሌታት ጌርሾናውያን ንምግልጋልን ንምጽዋርን እዚ እዩ እቲ ዓለባታት ማሕደርን ድንኳን ም ርኻብን መኽደኒኡን እቲ ኣብ ልዕሊኡ ዚድረብ ቈርበት ታሃስን እቲ መጋረጃ ኣፍ ድንኳን ምርኻብን እቲ መጋረጃታት ኣጸድን መጋረጃ ኣፍ ደገ እቲ ኣብ ዙርያ ማሕደርን መሰውእን ዘሎ ኣጸድን ኣግማዱን ኲሉ ኣቓሑ ኣገልግሎቶምን ይጹሩ ናይቲ ብኣታቶም ዚግበር ኲሉ ብእኡ የገልግሉ
ናይ ደቂ ጌርሾናውያን ኲሉ ጾርን ኲሉ ዕዮኦምን ብዅሉ ኣገልግሎቶም ከምቲ ትእዛዝ ኣሮንን ደቁን ይኹን
ብጾሮም ዘበለ ዅሉ ኺሐልዩ ኣመዝዝዎም
ኣገልግሎት ዓሌታት ደቂ ጌርሾናውያን ኣብ ድንኳን ምርኻብ እዚ እዩ እቲ ሓለዋኦም ድማ ኣብ ትሕቲ ኢድ ኢታማር ወዲ ኻህን ኣሮን ይኹን
ንደቂ መራሪ ኸኣ በብዓሌቶም በብማይ ቤት ኣቦታቶም ቊጸሮም
ካብ ወዲ ሰላሳ ዓመት ንላዕሊ ኽሳዕ ወዲ ሓምሳ ዓመት ዘለዉ ኣብ ዕዮ ድንኳን ምርኻብ ኬገልግሉ ንዚአትዉ ዅሎም ቊጸሮም
ሓለዋ ጾሮም ብዅሉ ኣገልግሎቶም ኣብ ድንኳን ም ርኻብ እዚ እዩ ኣልዋሕ ማሕደርን ጋድማቱን ኣዕኑዱን ኣእጋሩን ኣዕኑድ እቲ ብዙርያ ዘሎ ኣጸድን ኣእጋሩን ሽካውልቱን ኣግማዱን ስም ኲሉ ኣቓሑኡን ምስቲ ዚዐዩሉ ዘበለ ዅሉን እቲ ዚሕልውዎን ዚጾርዎን ኣቓሑ በብስሙ ቚጸርዎ
እቲ ኣገልግሎት ዓሌታት ደቂ መራሪ እዚ እዩ
ኲሉ ኣገልግሎቶም ኣብ ድንኳን ምርኻብ ኣብ ትሕቲ ኢድ ኢታማር ወዲ ኻህን ኣሮን ይኹን
ሙሴን ኣሮንን እቶም ሹማም ቲ እቲ ኣኼባን ድማ ንደቂ ቃሃታውያን በብዓሌቶምን በብማይ ቤት ኣቦታቶምን ካብ ወዲ ሰላሳ ዓመት ንላዕሊ ኽሳዕ ወዲ ሓምሳ ዓመት ንዘለዉ ኣብ ዕዮ ድንኳን ምርኻብ ኬገልግሉ ንዚአትዉ ዅሎም ቈጸርዎም
እቶም ካባታቶም በብዓሌቶም እተቘጽሩ ኽልተ ሽሕን ሾብዓተ ሚእትን ሓምሳን ኰኑ
እቶም ካብ ዓሌታት ቃሃታውያን እተቘጽሩ ኣብ ድንኳን ምርኻብ ዜገልግሉ ዅሎም ሙሴን ኣሮንን ብትእዛዝ እግዚኣብሄር ብኢድ ሙሴ ዝቘጸርዎም እዚኣቶም እዮም
እቶም ካብ ደቂ ጌርሾን በብዓሌቶምን በብማይ ቤት ኣቦታቶምን እተቘጽሩ ድማ ካብ ወዲ ሰላሳ ዓመት ንላዕሊ ኽሳዕ ወዲ ሓምሳ ዓመት ዘለዉ ኣብ ዕዮ ድንኳን ምርኻብ ኬገልግሉ ዚአትዉ ዅሎም እቶም በብዓሌቶምን በብማይ ቤት ኣቦታቶምን ካባታቶም እተቘጽሩ ክልተ ሽሕን ሹድሽተ ሚእትን ሰላሳን ኰኑ
እቶም ካብ ዓሌታት ደቂ ጌርሾን እተቘጽሩ ኣብ ድንኳን ምርኻብ ዜገልግሉ ዅሎም ሙሴን ኣሮንን ብትእዛዝ እግዚኣብሄር ዝቘጸርዎም እዚኣቶም እዮም
እቶም ካብ ዓሌታት ደቂ መራሪ በብዓሌቶምን በብማይ ቤት ኣቦታቶምን እተቘጽሩ ድማ ካብ ወዲ ሰላሳ ዓመት ንላዕሊ ኽሳዕ ወዲ ሓምሳ ዓመት ዘለዉ ኣብ ዕዮ ድንኳን ምርኻብ ኬገልግሉ ዚአትዉ ዅሎም እቶም በብዓሌቶም ካባታቶም እተቘጽሩ ሰለስተ ሽሕን ክልተ ሚእትን ኰኑ
እቶም ካብ ዓሌታት ደቂ መራሪ እተቘጽሩ ከምቲ እግዚኣብሄር ብኢድ ሙሴ ዝአዘዞ ሙሴን ኣሮንን ዝቘጸርዎም እዚኣቶም እዮም
እቶም እተቘጽሩ ዅሎም ሌዋውያን ሙሴን ኣሮንን እቶም ሹማምቲ እስራኤልን በብዓሌቶምን በብማይ ቤት ኣቦታቶምን ዝቘጸርዎም ካብ ወዲ ሰላሳ ዓመት ንላዕሊ ኽሳዕ ወዲ ሓምሳ ዓመት ዘለዉ ኣብቲ ዚዕየ ዕዮ ኼገልግሉ ድማ ኣብ ድንኳን ምርኻብ ብምጽዋር ኬገልግሉ ዚአትዉ ዅሎም እቶም ካባታቶም እተቘጽሩ ሾሞንተ ሽሕን ሓሙሽተ ሚእትን ሰማንያን ኰኑ
ከም ትእዛዝ እግዚኣብሄር ብኢድ ሙሴ ነፍሲ ወከፍ ነንኣገልግሎቱን ነንጾሩን ተቘጽሩ ከም ቲ እግዚኣብሄር ንሙሴ ዝአዘዞ ተቘጽሩ
እግዚኣብሄር ድማ ንሙሴ ኸምዚ ኢሉ ተዛረቦ ንዅሉ ለምጻምን ንዅሉ ጀጋልን ብሬሳ ንዝረኸሰ ዅሉን ካብ ሰፈር ኬውጽኡ ንደቂ እስራኤል ኣዝዞም
ተባዕታይ ኰነ ኣንስተይቲ ኣውጽእዎም ነቲ ኣብ ማእከሉ ዝሐድሮ ዘሎኹ ሰፈሮም ከየርክሱ ናብ ወጻኢ ሰፈር ኣውጽእዎም
ደቂ እስራኤል ድማ ከምኡ ገበሩ ናብ ወጻኢ ሰፈር ኣውጽእዎም ከምቲ እግዚኣብሄር ንሙሴ ዝበሎ ደቂ እስራኤል ከምኡ ገበሩ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል በሎም ሰብኣይ ወይ ሰበይቲ ሰብ ካብ ዚገብሮ ሓጢኣት ኲሉ ብምግባሩ ንእግዚኣብሄር ምስ ዚዕግብ እታ ነፍሲ እቲኣ በዳሊት ኰነት ሽዑ በቲ ዝገበርዎ ሓጢኣቶም ይናዘዙ እቲ ዝበደሎ ብመልኡ ይምለሶ ኣብ ልዕሊኡ ድማ ሕምጻኡ ይወስኽ ነቲ ዝበደሎ ኸኣ ይሀቦ
እቲ እተበደለ ነቲ ዚምለሶ ገንዘብ ዚወርሶ ዜብሉ እንተ ዀነ እቲ ዚምለስ ገንዘብ ናይ እግዚኣብሄር እዩ ብጀካ እቲ ንሱ ዚዕረቐሉ ድዑል መተዓረቒ ንኻህን ይኹን
ኲሉ ዚለዐል መስዋእቲ ደቂ እስራኤል ካብ ኲሉ ቅዱስ ነገር ናብ ካህን ዜምጽእዎ ንእኡ ይኹን
ዝዀነ ሰብ ዝቐደሶ ነገር ንእኡ ይኹን ሰብ ንኻህን ዚህቦ ዘበለ ንእኡ ይኹን
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተዛረቦም በሎም ከኣ ንሰብኣይ ሰበይቱ እንተ ጠለመቶ ዓገብ ከኣ እንተ ዐገበቶ ካልእ ሰብአይ ምስኣ ደቂሱ ድማ ብስጋ እንተ ተራኸባ እዚ ኸኣ ካብ ዓይኒ ሰብኣያ እንተ ተኸወለ ብሕቡእ እንተ ረኸሰት ምስክር ድማ እንተ ዘይተረኽባ ኣብቲ ግብሪውን እንተ ዘይተታሕዘት መንፈስ ቅንኣት ድማ እንተ መጾ ንሳ ብምርካሳ ኸኣ ብሰበይቱ እንተ ቐንኤ ወይ ንሳ ኽይረኸሰት ከላ መንፈስ ቅንኣት እንተ መጾ ብሰበይቱ ድማ እንተ ቐንኤ ሽዑ እቲ ሰብኣይ ነታ ሰበይቱ ናብ ካህን የምጽኣያ ብዛዕባኣ ኸኣ ዓስራይ ኢድ ኤፋ ሓርጭ ስገም ንመስዋእቲ የምጽእ
ናይ ቅንኣት መስዋእቲ ብልዒ ክፍኣት ዜዘክር መስዋእቲ ብልዒ እዩ እሞ ዘይቲ ኣይከዐዎ ዕጣንውን ኣይገበሮ
እቲ ኻህን ድማ ኣቕሪቡ ኣብ ቅድሚ እግዚኣብሄር ደው የብላ
እቲ ኻህን ድማ ብኣቕሓ መሬት ገይሩ ቅዱስ ማይ ይውሰድ ካብቲ ኣብ ምድርቤት ማሕደር ዘሎ ሓመድ ወሲዱ ኸኣ ኣብቲ ማይ ይግበር
እቲ ኻህን ነታ ሰበይቲ ኣብ ቅድሚ እግዚኣብሄር ደው ኣቢሉ ድማ ርእሲ እታ ሰበይቲ ይቕላዕ ነቲ መስዋእቲ ብልዒ ምዝካር ንሱ ኸኣ ናይ ቅንኣት መስዋእቲ ብልዒ ኣብ ኢዳ የንብሮ
እቲ ኻህን ከኣ ነቲ መርገም ዜምጽእ መሪር ማይ ኣብ ኢዱ ይሐዝ
እቲ ኻህን ድማ የምሕላ ነታ ሰበይቲ ኸኣ ይበላ ሰብኣይ እንተ ዘይደቀስኪ ኣብ ትሕቲ ሰብኣይኪ ኸሎኺ ጠሊምክዮ ዘይረኸስኪ እንት ዄንኪ እዚ መርገም ዜምጽእ መሪር ማይ ኣይጕዳእኪ
ኣብ ትሕቲ ሰብኣይኪ ኸሎኺ ጠሊምክዮ ረኺስኪ እንተ ዄንኪ ግና ብጀካ ሰብኣይኪ ኻልእ እንተ ደቂሱኪ ሽዑ እቲ ኻህን ነታ ሰበይቲ ብማሕላ መርገም የምሕላ እቲ ኻህን ድማ ነታ ሰበይቲ እግዚኣብሄር ንሰለፍኪ ብምውዳቑ ንኸብድኺ ድማ ብምንፋሑ እግዚኣብሄር ኣብ ማእከል ህዝብኺ መራገምን መምሓልን ይግበርኪ ንኸብድኺ ኺነፍሕ ንሰለፍኪ ኸኣ ኬውድቕ እዚ መርገም ዜምጽእ ማይ እዚ ናብ ውሽጥኺ ይእቶ ይበላ
እታ ሰበይቲ ድማ ኣሜን ኣሜን ትበል
እቲ ኻህን ከኣ ነዚ መርገም እዚ ኣብ መጽሓፍ ይጽሐፎ በቲ መሪር ማይ ከአ ይደምስሶ
ነታ ሰበይቲ ኸኣ እቲ መርገም ዜምጽእ መሪር ማይ የስትያ እቲ መርገም ዜምጽእ ማይ ድማ ይአትዋ እሞ ኪመራ እዩ
እቲ ኻህን ድማ ነቲ ናይ ቅንኣት መስዋእቲ ብልዒ ኻብ ኢድ እታ ሰበይቲ ይውሰዶ ነቲ መስዋኣቲ ብልዒ ኸኣ ኣብ ቅድሚ እግዚብሄር ይወዝውዞ ናብ መሰውኢውን የቕርቦ
እቲ ኻህን ድማ ካብቲ መስዋእቲ ብልዒ ንመዘከርታ ምሉእ ኢድ ወሲዱ ኣብ መሰውኢ የሕርሮ ድሕሪ እቲ ነታ ሰበይቲ እቲ ማይ የስትያ
ነቲ ማይ ምስ ኣስተያ ኸኣ ኪኸውን እዩ ንሳ ረኺሳ ንሰብኣያ ድማ ዓገብ ዐጊባቶ እንተ ዀይና እቲ መርገም ዜምጽእ ማይ ኣትዩ ኺመራ እዩ ከብዳ ኸኣ ይንፋሕ ሰለፋውን ይወድቕ እታ ሰበይቲ ኣብ ማእከል ህዝባ መራገሚ ትኸውን
እታ ሰበይቲ ዘይረኸሰት ንሳ ንጽህቲ እንተ ዀይና ኸኣ ሓራ ውጽእቲ እያ ዘርኢ ኸኣ ትረክብ
ሕጊ ቕንኣት እዚ እዩ ሰበይቲ ኣብ ትሕቲ ሰብኣያ ኸላ ጠሊማቶ ምስ እትረክስ ወይ ንሰብኣያ መንፈስ ቅንኣት እንተ መጾ ብሰበይቱ ኸኣ እንተ ቐንኤ ሽዑ ነታ ሰበይቲ ኣብ ቅድሚ እግዚኣብሄር ደው የብላ እቲ ኻህን ድማ እዚ ሕጊዚ ብዘሎ ይግበረላ
እቲ ሰብኣይ ከኣ ካብ ክፍኣት ንጹህ ይኸውን እታ ሰበይቲ እቲኣ ድማ ክፍኣታ ትጸውር እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተዛረቦም በሎም ከኣ ሰብኣይ ኰነ ወይ ሰበይቲ ናዝራዊ ኪኸውን ንእግዚኣብሄር ኪፍለ እንተ ተመባጽዔ ካብ ወይንን ካብ ዜስክር መስተን ይፈለ ዝመጸጸ ወይኒ ዀነ ወይ ዝመጸጸ ዜስክር መስተ ኣይስተ ገለ ኻብ ወይኒ እተጸምቈ ኣይስተ ካብ ወይኒ ድማ ብሰዊቱ ዀነ ወይ ብንቚጹ ኣይብላዕ
ብዅለን መዓልትታት ናዝራዊነቱ ፍሬኡ ዀነ ገፈሉ ዀነ ገለ ኻብ ኦም ወይኒ ኣይብላዕ
ብዅለን መዓልታት መብጽዓ ናዝራዊነቱ መላጸ ናብ ርእሱ ኣይሕለፍ እተን ንእግዚኣብሄር እተፈልየለን መዓልትታት ክሳዕ ዚመልኣ ቅዱስ ይኹን ጸጕሪ ርእሱ ኸኣ የንውሕ
በተን ንእግዚኣብሄር እተፈልየለን ኲለን መዓልትታት ናብ ምዉት ሰብ ኣይእቶ
ናዝራዊነቱ ንኣምላኽ ኣብ ርእሱ እዩ እሞ በቦኡን በዲኡን ብሓዉን ብሓብቱን ብሞቶም ኣይርከስ
ብዅለን መዓልትታት ናዝራዊነቱ ንሱ ንእግዚኣብሄር እተቐደሰ እዩ
ብድንገት ኣብ ጥቓኡ ሰብ እንተ ሞተ እሞ ርእሲ ናዝራዊነቱ እንተረኸሰ በታ ዚነጽሃላ መዓልቲ ርእሱ ይላጺ ብሳብዐይቲ መዓልቲ ይላጽዮ
ኣብ ሳምነይቲ መዓልቲ ድማ ክልተ ባሬቶ ወይ ክልተ ናኣሽቱ ርግቢ ናብ ኣፍ ድንኳን ምርኻብ ናብ ካህን የምጽእ
እቲ ኻህን ድማ እታ ሓንቲ ንመስዋእቲ ሓጢኣት እታ ኻልኣይቲ ኸኣ ንዚሐርር መስዋእቲ ይሰውእ
ካብቲ በቲ ምዉት ዝገበሮ ሓጢኣት የተዐርቆ በታ መዓልቲ እቲኣ ኸኣ ርእሱ ይቐድስ
መዓልትታት ናዝራዊነቱ ንእግዚኣብሄር ይፍለ ንመስዋእቲ በደል ድማ ገንሸል ዓመት የምጽእ
እቲ ናዝራዊነቱ ስለ ዝረኸሰ እተን ቀዳሞት መዓልትታት ከንቱ ዀና
ሕጊ ናዝራዊ ኸኣ እዚ እዩ መዓልትታት ናዝራዊነቱ ም ስ መልአ ናብ ኣፍ ድንኳን ም ርኻብ የም ጽእዎ
መስዋእቱ ድማ ንዚሐርር መስዋእቲ ጐደሎ ዜብሉ ገንሸል ዓመት ንመስዋእቲ ሓጢኣት ድማ ጐደሎ ዜብላ ሽበን ዓመት ንመስዋእቲ ምስጋናውን ጐደሎ ዜብሉ ድዑል ሓደ መሶብ ካብ ድኹም ሓርጭ ብዘይቲ እተቘምጥዔ ዘይበዅዔ ቕጫታትን ዘይቲ እተለኸየ ዘይበዅዔ ረቀቕቲ ቕጫታትን ምስኡ ኸኣ መስዋእቲ ብልዕን መስዋእቲ መስተን ንእግዚኣብሄር የቕርበሉ
እቲ ኻህን ከኣ ናብ ቅድሚ እግዚብሄር የቕርቦ ንመስዋእቲ ሓጢኣቱን ንዚሐርር መስዋእቱን ይሰውኣዮ
ነቲ ድዑል ድማ ምስቲ ዘይበዅዔ መሶብ እንጌራ ንእግዚኣብሄር መስዋእቲ ምስጋና ይሰውኣዮ
እቲ ኻህን መስዋእቲ ብልዕን መስዋእቲ መስተን ከኣ ይሰውእ
እቲ ናዝራዊ ድማ ነቲ ርእሲ ናዝራዊነቱ ኣብ ኣፍ ድንኳን ምርኻብ ይላጽዮ
ነቲ ጸጕሪ ርእሲ ናዝራዊነቱ ወሲዱ ኸኣ ናብቲ ትሕቲ መስዋእቲ ምስጋና ዘሎ ሓዊ የእትዎ
ነቲ ናዝራዊነቱ ምስ ላጸየ ድማ እቲ ኻህን ነታ ዝበሰለት ኢድ ድዑል ይውሰድ
ካብቲ መሶብ ከኣ ሓደ ዘይበዅዔ ቕጫን ሓደ ዘይበዅዔ ረቂቕ ቅጫን ገይሩ ኣብ ኢድ እቲ ናዝራዊ የንብር
እቲ ኻህን ድማ ኣብ ቅድሚ እግዚኣብሄር ንመስዋእቲ ምውዝዋዝ ይወዝውዞ
እዚ ምስቲ ዚውዝወዝ ሓኸለን ዚለዐል እግርን ነቲ ኻህን ይቀደስ
ድሕርዚ እቲ ናዝራዊ ወይኒ ይስተ
ብጀካ እቲ ኣብ ኢዱ ዝረኸቦ ሕጊ እቲ እተመባጽዔ ናዝራውን ናይ ናዝራዊነት መስዋእቱ ንእግዚኣብሄርን እዚ እዩ
ከም ቲ ሕጊ ናዝራዊነቱ ከምቲ እተመባጽዖ መብጾዓ ኸምኡ ይግበር
እግዚኣብሄር ድማ ንሙሴ ኸምዚ ኢሉ ተዛረቦ ንኣሮንን ንደቁን ከምዚ ኢልካ ተዛረቦም ንደቂ እስራኤል ከምዚ ኢልኩም ባርኽዎም እግዚኣብሄር ይባርኽካን ይሐሉኻን
እግዚኣብሄር ገጹ የብርሃልካ ጸጋ ኸኣ ይሀብካ
እግዚኣብሄር ገጹ ይምለሰልካ ሰላም ድማ ይሀብካ
ከምዚ ገይሮም ስመይ ኣብ ደቂ እስራኤል የንብሩ ኣነ ከኣ ክባርኾም እየ
ኰነ ኸኣ ሙሴ በታ ነቲ ማሕደር ተኺሉ ዝፈጸመላ መዓልቲ ንእኡን ንዅሉ ኣቓሑኡን ምስ ቀብኦን ም ስ ቀደሶን ነቲ መሰውእን ንዅሉ ኣቓሑኡ ድማ ም ስ ቀብኦን ም ስ ቀደሶን እቶም ሹማም ቲ እስራኤል ዋናታት ማይ ቤት ኣቦታቶም ንሳቶም ሹማምቲ እቶም ነገዳት ንሳቶም ኣብ ልዕሊ እቶም ቊጹራት ዝነበሩ ይሃብ ኣቕረቡ ህያቦም ሹድሽተ ኽዱናት ሰረገላን ዓሰርተው ክልተ ብዕራይን ናብ ቅድሚ እግዚኣብሄር ኣምጽኡ ንኽልተ ሹም ሓደ ሰረገላ ንነፍሲ ወከፍ ሹም ሓደ ብዕራይ ናብ ቅድሚ ማሕደር ኣቕረብዎ
እግዚኣብሄር ድማ ንሙሴ ኸምዚ ኢሉ ተዛረቦ ኣብ ኣገልግሎት ድንኳን ምርኻብ ንመዕየዪ ኪኸውን ካባታቶም ውሰዶ ንሱ ኸኣ ንሌዋውያን ንነፍሲ ወከፍ ከከምቲ ኣገልግሎቱ ሀቦም
ሙሴ ድማ እቲ ሰረገላታትን እቶም ኣብዑርን ወሲዱ ንሌዋውያን ሀቦም
ንደቂ ጌርሾን ከም መጠን ኣገልግሎቶም ክልተ ሰረገላን ኣርባዕተ ብዕራይን ሀቦም
ንደቂ መራሪ ኸኣ ከም መጠን ኣገልግሎቶም ብትሕቲ ኢድ ኢታማር ወዲ ኻህን ኣሮን ኣርባዕተ ሰረገላን ሾሞንተ ብዕራይን ሀቦም
ንደቂ ቃሃት ግና እቲ ኣገልግሎቶም ኣብ መቕደስ ኣብ መንኩቦም ብም ጽዋር ነበረ እሞ ገለ ኣይሀቦምን
እቶም ሹማምቲ ኸኣ ንምቕዳስ እቲ መሰውኢ በታ እተቐብኣላ መዓልቲ ህያብ ኣቕረቡ እቶም ሹማምቲ ቚርባኖም ናብ ቅድሚ መሰውኢ ኣቕረቡ
እግዚኣብሄር ድማ ንሙሴ እቲ ናይ ም ቕዳስ መሰውኢ ቚርባኖም ሓደ ሹም ንመዓልቲ ሓደ ሹም ንመዓልቲ የቕርቡ በሎ
እቲ ብቐዳመይቲ መዓልቲ ቚርባኑ ዘቕረበ ነኣሶን ወዲ ኣሚናዳብ ካብ ነገድ ይሁዳ እዩ
ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሓርር መስዋእቲ ኸኣ ሓደ ዝራብዕን ሓደ ድዑልን ሓደ ገንሸል ዓመትን
ንመስዋእቲ ሓጢኣት ድማ ሓደ ድቤላ ንመስዋእቲ ም ስጋናውን ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ነኣሶን ወዲ ኣሚናዳብ እዚ እዩ
ኣብ ካልኣይቲ መዓልቲ ናትናኤል ወዲ ጹዓር ሹም ይሳኮር ኣቕረበ
ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕን ሓደ ድዑልን ሓደ ገንሸል መዓልትን ንመስዋእቲ ሓጢኣት ከኣ ሓደ ድቤላ ንመስዋእቲ ምስጋና ድማ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ናትናኤል ወዲ ጹዓር እዚ እዩ
ኣብ ሳልሰይቲ መዓልቲ ኤልያብ ወዲ ሔሎን ሹም ደቂ ዛብሎን ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት
ንመስዋእቲ ሓጢኣት ሓደ ድቤላ ንመስዋእቲ ምስጋና ድማ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኤልያብ ወዲ ሔሎን እዚ እዩ
ኣብ ራብዐይቲ መዓልቲ ኤሊጹር ወዲ ሸደውር ሹም ደቂ ሮቤል ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሕሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኤሊጹር ወዲ ሸደውር እዚ እዩ
ኣብ ሓምሰይቲ መዓልቲ ሸሉሚኤል ወዲ ጹሪሻይዳ ሹም ደቂ ስምኦን ቁርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት
ቊርባን ሸሉሚኤል ወዲ ጹሪሻዳይ እዚ እዩ
ኣብ ሳድሰይቲ መዓልቲ ኤልያሳፍ ወዲ ድዑኤል ሹም ደቂ ጋድ ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ኽልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኤልያሳፍ ወዲ ድዑኤል እዚ እዩ
ኣብ ሳብዐይቲ መዓልቲ ኤሊሻማዕ ወዲ ዓሚሁድ ሹም ደቂ ኤፍሬም ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኒ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኤሊሻማዕ ወዲ ዓሚሁድ እዚ እዩ
ኣብ ሳምነይቲ መዓልቲ ገማልኤል ወዲ ጰዳህጹር ሹም ደቂ ምናሴ ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጸሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ም ስጋና ድማ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ገማልኤል ወዲ ጳዳህጹር እዚ እዩ
ኣብ ታስዐይቲ መዓልቲ ኣቢዳን ወዲ ጊድዖኒ ሹም ደቂ ብንያም ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ
ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኣቢዳን ወዲ ጊድዖኒ እዚ እዩ
ኣብ ዓስረይቲ መዓልቲ ኣሒዔዘር ወዲ ዓሚሻዳይ ሹም ደቂ ዳን ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኣሒዔዘር ወዲ ዓሚሻዳይ እዚ እዩ
ኣብ መበል ዓሰርተው ሓደ መዓልቲ ጳግዒኤል ወዲ ዖክራን ሹም ደቂ ኣሴር ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ
ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ጳግዒኤል ወዲ ዖክራን እዚ እዩ
ኣብ መበል ዓሰርተው ክልተ መዓልቲ ኣሒራዕ ወዲ ዔናን ሹም ደቂ ንፍታሌም ቊርባኑ ብሲቃል መቕደስ ሚእትን ሰላሳን ሲቃል ዝሚዛኑ ሓደ ጻሕሊ ብሩር ሰብዓ ሲቃል ዝሚዛኑ ሓደ ጭሔሎ ብሩር ክልቲኡ ንመስዋእቲ ብልዒ ብዘይቲ እተቘምጥዔ ድኹም ሓርጭ ዝመልኤ ዓሰርተ ሲቃል ዝሚዛኑ ሓደ ጽዋእ ወርቂ ዕጣን ዝመልኤ ንዚሐርር መስዋእቲ ሓደ ዝራብዕ ሓደ ድዑል ሓደ ገንሸል ዓመት ንመስዋእቲ ሓጢኣት ሓደ ድቤላ ንመስዋእቲ ምስጋና ኸኣ ክልተ ብዕራይ ሓሙሽተ ድዑል ሓሙሽተ ድቤላ ሓሙሽተ ገንሸል ዓመት ቊርባን ኣሒራዕ ወዲ ዔናን እዚ እዩ
በታ መሰውኢ እተቐብኣላ መዓልቲ ህያብ ሹማም ቲ እስራኤል ንምቕዳሱ እዚ እዩ ዓሰርተው ክልተ ጻሕሊ ብሩር ዓሰርተው ክልተ ጭሔሎ ብሩር ዓሰርተው ክልተ ጽዋእ ወርቂ
ነንሓደ ጻሕሊ ብሩር ሚዛኑ ሚእትን ሰላሳን ሲቃል ነንሓደ ጭሔሎ ድማ ሰብዓ ናይቲ ዅሉ ኣቓሑ ብሩር ብሲቃል መቕደስ ክልተ ሽሕን ኣርባዕተ ሚእትን ሲቃል ኰነ
እተን ዓሰርተው ክልተ ጽዋእ ወርቂ ዕጣን ዝመልኣ ነንጽዋእ ብሲቃል መቕደስ ዓሰርተ ሲቃል ናይቲ ጽዋኣት ወርቂ ዅሉ ሚእትን ዕስራን ሲቃል ኰነ
ኲሎም ኣብዑር ንዚሐርር መስዋእቲ ዓሰርተው ክልተ ዝራብዕ ዓሰርተው ክልተ ድዑል ዓሰርተው ክልተ ገንሸል ዓመት ንመስዋእቲ ሓጢኣት ምስ ናይ ብልዒ መስዋእቶም ዓሰርተው ክልተ ድቤላ ኲሎም ኣብዑር መስዋእቲ ም ስጋና ድማ ዕስራን ኣርባዕተን ዝራብዕ ስሳ ድዑል ስሳ ድቤላ ስሳ ገንሸል ዓመት ኰነ
እቲ መሰውኢ ምስ ተቐብኤ ንምቕዳሱ እተዋህበ እዚ እዩ
ሙሴ ምስኡ ንምዝራብ ናብ ድንኳን ምርኻብ ምስ ኣተወ ካብቲ ኣብ ልዕሊ ታቦት ምስክር ዘሎ መኽደን መተዓረቒ ካብ መንጎ እቶም ክልተ ኪሩቤል እቲ ድምጺ ኺዛረቦ ይሰምዕ ነበረ ይዛረቦ ድማ ነበረ
እግዚኣብሄር ድማ ንሙሴ ኸምዚ ኢሉ ተዛረቦ ንኣሮን ተዛረቦ በሎ ኸኣ ቀነዲል ምስ እትሰቅል እቲ ሾብዓተ ቐንዴል ናብ ቅድሚ እቲ ቐዋሚ ቐንዴል ከም ዚበርህ ግበሮ
ኣሮን ከኣ ከምኡ ገበረ ከምቲ እግዚኣብሄር ንሙሴ ዝኣዘዞ ነቲ ቐንዴል ኣብ ቅድሚ እቲ ቐዋሚ ቐንዴል ከም ዚበርህ ገበሮ
ኣሰራርሓ እቲ ቐዋሚ ቐንዴል ከምዚ እዩ ካብ ወርቂ ብምቕጥቃጥ እተሰርሔ ነበረ ንሱ ኣእጋሩ ዀነ ዕምባባኡ ዀነ ብምቕጥቃጥ እተሰርሔ ነበረ
ነቲ ቐዋሚ ቐንዴል ከምቲ እግዚኣብሄር ንሙሴ ዘርአዮ ም ስሊ ገበሮ
እግዚኣብሄር ድማ ንሙሴ ኸም ዚ ኢሉ ተዛረቦ ንሌዋውያን ካብ ማእከል ደቂ እስራኤል ውሰዶም ኣንጽሃዮም ከኣ
ከምዚ ጌርካ ኣንጽሃዮም ማይ ንጽህና ንጸገሎም ኣብ ብዘሎ ስጋኦም ድማ መላጸ የሕልፉ ክዳውንቶም ይሕጸቡ ይንጽሁ ኸኣ
ድሕርዚ ሓደ ዝራብዕን ብዘይቲ እተቘምጥዔ ድኹም ሓርጭ ናይ ብልዒ መስዋእቱን ይውሰዱ ንመስዋእቲ ሓጢኣት ከኣ ካልእ ዝራብዕ ውሰድ
ንሌዋውያን ድማ ናብ ቅድሚ ድንኳን ምርኻብ ኣቕርቦም ንብዘሎ ኣኼባ ደቂ እስራኤልውን ኣክቦ
ንሌዋውያን ናብ ቅድሚ እግዚኣብሄር ኣቕርቦም ደቂ እስራኤል ከኣ ኣእዳዎም ኣብ ልዕሊ ሌዋውያን የንብሩ
ኣሮን ድማ ንሌዋውያን ነገልግሎት ዕዮ እግዚኣብሄር ኪዀኑ ዚውዝወዝ መስዋእቲ ደቂ እስራኤል ገይሩ ኣብ ቅድሚ እግዚኣብሄር ይወዝውዞም
ሌዋውያን ድማ ኣእዳዎም ኣብ ልዕሊ ርእሲ እቶም ዝራብዓት የንብሩ ንሌዋውያን ም እንቲ ኸተተዐርቖም ከኣ እቲ ሓደ ንመስዋእቲ ሓጢኣት እቲ ኻልኣይ ከኣ ንዚሐርር መስዋእቲ ጌርካ ንእግዚኣብሄር ሰውኣዮም
ንሌዋውያን ድማ ኣብ ቅድሚ ኣሮንን ኣብ ቅድሚ ደቁን ኣቚሞም እሞ ንእግዚኣብሄር ዚውዝወዝ መስዋእቲ ጌርካ ወዝውዞም
ሌዋውያን ንኣይ ም እንቲ ኪኼኑስ ንሌዋውያን ካብ ማእከል ደቂ እስራኤል ፍለዮም
ድሕርቲ ሌዋውያን ኣብ ድንኳን ምርኻብ ኬገልግሉ ይእተዉ እሞ ኣንጽሃዮም ንዚውዝወዝ መስዋእቲ ኸኣ ወዝውዞም
ካብ ማእከል ደቂ እስራኤል ብመላኦም ንኣይ ተውሂቦም እዮም እሞ ኣብ ክንዲ ማሕጸን ዚኸፍት ኩሉ በኹሪ ዅሎም ድቂ እስራኤል ንኣይ ወሲደዮም እየ
ሰብ ኰነ እንስሳ ዀነ ዅሉ በዅሪ ኣብ ደቂ እስራኤል ናተይ እዩ እሞ በታ ኣብ ምድሪ ግብጺ ንዅሉ በዅሪ ዝወቓዕኩላ መዓልቲ ንኣይ ቀደስኩዎም
ኣብ ክንዲ ዅሉ በዅሪ ኣብ ደቂ እስራኤል ከኣ ንሌዋውያን ወሰድኩ
ደቂ እስራኤል ናብ መቕደስ ብምቕራቦም ናብ ደቂ እስራኤል መዓት ምእንቲ ኸይወርድ ኣብ ድንኳን ም ርኻብ ኣገልግሎት ደቂ እስራኤል ኬገልግሉ እሞ ንደቂ እስራኤል ኬተዐርቕዎም ካብ ማእከል ደቂ እስራኤል ከኣ ሌዋውያን ንኣሮንን ንደቁን ህያብ ሂበዮም ኣሎኹ
ሙሴን ኣሮንን ብዘሎ ኣኼባ ደቂ እስራኤልን ድማ ንሌዋውያን እዚ ገበሩሎም ደቂ እስራኤል ከምቲ እግዚኣብሄር ብዛዕባ ሌዋውያን ንሙሴ ዝኣዘዞ ዅሉ ኸም ኡ ገበሩሎም
ሌዋውያን ከኣ ነጽሁ ክዳውንቶምውን ሐጸቡ
ኣሮን ከኣ ኣብ ቅድሚ እግዚኣብሄር ንዚውዝወዝ መስዋእቲ ወዝወዞም ኣሮን ድማ ንምንጻሆም ኣተዐረቐም
ድሕርቲ ሌዋውያን ኣብ ቅድሚ ኣሮንን ኣብ ቅድሚ ደቁን ኣብ ድንኳን ምርኻብ ኣገልግሎቶም ኪገብሩ አተዉ
ከምቲ እግዚኣብሄር ብዛዕባ ሌዋውያን ንሙሴ ዝአዘዘ ከምኡ ገበሩሎም
እግዚኣብሄር ድማ ንሙሴ ኸምዚ ኢሉ ተዛረቦ ንሌዋውያን ዚግባእ እዚ እዩ ካብ ወዲ ዕስራን ሓሙሽተን ዓመት ንላዕሊ ናብ ዕዮ ድንኳን ምርኻብ ኬገልግሉ ይእተዉ
ካብ ወዲ ሓምሳ ዓመት ከኣ ካብ ዕዮ ኣገልግሎት ይመለስ ድሕሪ ደጊም ኣየገልግል
ኣብቲ ሓለዋ ኣሕዋቱ ኣብ ድንኳን ምርኻብ ይሐግዝ ኣብ ኣገልግሎት ግና ኣይዕየ
ንሌዋውያን በቲ ሓለዋኦም ከምኡ ግበረሎም
ካብ ምድሪ ግብጺ ኻብ ዚወጹ ኣብ ካልኣይቲ ዓመቶም ኣብታ ቐዳመይቲ ወርሒ ድማ እግዚኣብሄር ኣብ በረኻ ሲና ንሙሴ ኸምዚ ኢሉ ተዛረቦ
ደቂ እስራኤል በቲ ምዱብ ጊዜኡ ፋስጋ የብዕሉ
ኣብዛ ወርሒ እዚኣ ኣብ መበል ዓሰርተው ኣርባዕተ መዓልቲ በቲ ምዱብ ግዜኡ ኪመሲ ኸሎ ኣብዕልዎ
ከም ኲሉ ሕጋጋቱን ከም ኲሉ ስርዓቱን ጌርኩም ኣብዕልዎ
ሙሴ ኸኣ ንደቂ እስራኤል ፋስጋ ኼብዕሉ ተዛረቦም
ንሳቶም ድማ ኣብታ ቐዳመይቲ ወርሒ ካብታ ወርሒ ኸኣ መበል ዓሰርተው ኣርባዕተ መዓልቲ ኪመሲ ኸሎ ኣብ በረኻ ሲና ፋሲጋ ኣብዐሉ
ደቂ እስራኤል ከምቲ እግዚኣብሄር ንሙሴ ዝአዘዞ ዅሉ ከምኡ ገበሩ
ድማ ብምዉት ሰብ ዝረኸሱ በታ መዓልቲ እቲኣ ፋስጋ ኼብዕሉ ዘይከአሉ ሰባት ነበሩ ንሳቶም ከኣ በታ መዓልቲ እቲኣ ኣብ ቅድሚ ሙሴን ኣብ ቅድሚ ኣሮንን ቀረቡ
እቶም ሰባት እቲኦም ድማ ንሕና ብም ዉት ሰብ ረኺስና ኢና እሞ በታ ም ድብቲ ጊዜ መባእ እግዚኣብሄር ኣብ መንጎ እስራኤል ከይነቕርብ እተኸልከልና ስለምንታይ እዩ በልዎ
ሙሴ ኸኣ እግዚኣብሄር ብዛዕባኹም ዚእዝዞ ኽሰምዕሲ ደው ኢልኩም ጽንሑ በሎም
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም ዝዀነ ሰብ ካባኻትኩም ወይ ካብ ወለዶኹም ብምዉት እንተ ረኸሰ ወይ ኣብ ርሑቕ መገዲ እንተሎ ንእግዚኣብሄር ፋስጋ የብዕል
ንሱ ኣብታ ኻልኣይቲ ወርሒ ኣብ መበል ዓሰርተው ኣርባዕተ መዓልቲ ኺመሲ ኸሎ የብዕሉ ምስ ቅጫን መሪር ሓምልን ይብልዕዎ
ካብኡ ገለ ኽሳዕ ጽባሕ ኣይሕደጉ ዓጽሙ ኸኣ ኣይስበሩ
ከም ኲሉ ሕጊ ፋስጋ ይግበርዎ
ዝዀነ ሰብ ንጹህ ክነሱ ኣብ መገዲውን ዘይኰነ ፋስጋ ዘየብዐለ መባእ እግዚኣብሄር በቲ ምዱብ ጊዜኡ ስለ ዘየቕረባ እታ ነፍሲ እቲኣ ኻብ ህዝባ ትመንቈስ
እቲ ሰብ እቲ ሓጢኣቱ ይጸውር
ጓና ምሳኻትኩም ዚነብር እንተሎ ፋስጋ ንእግዚኣብሄር ኬብዕል እንተ ደለየ ከምቲ ናይ ፋስጋ ሕግን ስርዓትን ይግበር
ንጓናን ንወዲ ዓድን ሓደ ሕጊ ይኹነልኩም
በታ እቲ ማሕደር እተተኽለላ መዓልቲ ድማ ነቲ ማሕደር ነቲ ድንኳን ምስክር ደበና ኣጐልበቦ ካብ ምሸት ክሳዕ ብጊሓት ድማ ከም ትርኢት ሓዊ ኣብ ልዕሊ እቲ ማሕደር ነበረ
ወርትግ ከምኡ ነበረ ደበና ኣጐልበቦ ብለይቲ ኸኣ ትርኢት ሓዊ
እቲ ደበና ኻብ ልዕሊ እቲ ድንኳን ምስ ተላዕለ ድሕርቲ ደቂ እስራኤል ይጕዐዙ እቲ ደበና ኣብ ዝቘመሉ ኸኣ ደቂ እስራኤል አብኡ ይሰፍሩ ነበሩ
ደቂ እስራኤል ብትእዛዝ እግዚኣብሄር ይጕዐዙ ብትእዛዝ እግዚኣብሄር ከኣ ይሰፍሩ ነበሩ
እቲ ደበና ኣብ ልዕሊ እቲ ማሕደር ብዝቘመሉ ጊዜ ኣብቲ ዝሰፈርዎ ይጸንሑ ነበሩ
እቲ ደበና ብዙሕ መዓልቲ ኣብ ልዕሊ ማሕደር እንተ ጸንሔ ደቂ እስራኤል እቲ ሓለዋ እግዚኣብሄር ይሕልዉ ነበሩ እሞ ኣይተጓዕዙን
እቲ ደበና ቕሩብ መዓልቲ ኣብ ልዕሊ ማሕደር እንተ ነበረ ብትእዛዝ እግዚኣብሄር ሰፊሮም ቀነዩ ብትእዛዝ እግዚኣብሄር ከኣ ተጓዕዙ
እቲ ደበና ኻብ ምሸት ክሳዕ ብጊሓት እንተ ነበረ ኸኣ እቲ ደበና ንግሆ ምስ ተላዕለ ይጕዐዙ ነበሩ
ሓንቲ መዓልትን ሓንቲ ለይትን እንተጸንሔ እቲ ደበና ምስ ተላዕለ ሽዑ ተጓዕዙ
እቲ ደበና ኣብ ልዕሊ ማሕደር ተቐሚጡ ኽልተ መዓልቲ ወይ ሓደ ወርሒ ወይ ነዊሕ ጊዜ እንተ ደንጐየ ደቂ እስራኤል ሰፊሮም ይጸንሑ እምበር ኣይጐዐዙን ነበሩ
ምስ ዚለዐል ግና ይጕዐዙ ነበሩ
ብትእዛዝ እግዚኣብሄር ይሰፍሩ ብትእዛዝ እግዚኣብሄር ድማ ይጕዐዙ ነበሩ
ከም ቲ እግዚኣብሄር ብኢድ ሙሴ ዝአዘዞ ነቲ ሓለዋ እግዚኣብሄር ይሕልዉ ነበሩ
እግዚኣብሄር ድማ ንሙሴ ኸምዚ ኢሉ ተዛረቦ ንኣኻ ክልተ መለኸት ብሩር ግበር ብምቕጥቃጥ ስርሓዮ
ነቲ ኣኼባ ንምጽዋዕን ነቲ ሰፈር ከኣ ንምጕዓዝን ይኹንካ
ብእኡ ምድ ዚነፍሑ ብዘሎ ኣኼባ ናባኻ ኣብ ኣፍ ድንኳን ምርኻብ ይተኣከብ
ብሓደ ጥራይ እንተ ነፍሑ ኸኣ እቶም ሹማምቲ
ሓላቑ ኣሽሓት እስራኤል ናባኻ ይተኣከቡ
መለኸት ኣንዊሕኩም ምስ እትነፍሑ ድማ ብሸነኽ ም ብራቕ ሰፊሮም ዘለዉ ይንቀሉ
ካልኣይ ሳዕ ኣንዊሕኩም ም ስ እትነፍሑ ኸኣ ብሸነኽ ደቡብ ሰፊሮም ዘለዉ ይንቀሉ
ንምንቃሎም ኣንዊሖም ይንፍሑ
እቲ ኣኼባ ምስ ዚእከብ ከኣ ንፍሑ ግናኸ ኣይተንውሕዎ
እቶም ካህናት ደቂ ኣሮን ድማ መለኸት ይንፍሑ
እዚ ንውሉድ ወለዶኹም ሕጊ ዘለኣለም ይኹነልኩም
ም ስቲ ዚጸቕጠኩም ጸላኢ ኽትዋግኡ ናብ ም ድርኹም ም ስ እትወጹ ኣንዊሕኩም መለኸት ንፍሑ ኣብ ቅድሚ እግዚኣብሄር ኣምላኽኩም ድማ ትዝከሩ ካብ ጸላእትኹም ከኣ ትድሕኑ
ብመዓልቲ ሓጐስኩምን ብበዓላትኩምን ብመጀመርታ ኣዋርሕኩምን ኣብ ልዕሊ እቲ ዚሐርር መስዋእትኹም ን ኣብ ልዕሊ መስዋእቲ ም ስጋናኹም ን መለኸት ንፍሑ
ኣብ ቅድሚ ኣምላኽኩም ከኣ መዘከርታ ኪዀነልኩም እዩ
ኣነ እግዚኣብሄር ኣምላኽኩም እየ
ኰነ ድማ ኣብ ካልአይቲ ዓመት ኣብ ካልኣይቲ ወርሒ ካብታ ወርሒ ኸኣ ኣብ መበል ዕስራ መዓልቲ እቲ ደበና ኻብ ልዕሊ እቲ ማሕደር ምስክር ተላዕለ
ሽዑ ደቂ እስራኤል ድማ ከከም ጕዕዞኦም ካብ በረኻ ሲና ነቐሉ እቲ ደበና ኸኣ ኣብ በረኻ ጳራን ቈመ
ከም ቲ እግዚኣብሄር ብኢድ ሙሴ ዝአዘዞ ድማ እቶም ቀዳሞት ነቐሉ
ሰንደቕ ዕላማ ሰፈር ደቂ ይሁዳ ከከም ሰራዊቶም ቅድም ተጓዕዘ ኣብ ልዕሊ ሰራዊቱ ድማ ነኣሶን ወዲ ኣሚናዳብ ነበረ
ኣብ ልዕሊ ሰራዊት ነገድ ደቂ ኢሳኮር ከኣ ናትናኤል ወዱ ጹዓር ነበረ
ኣብ ልዕሊ ሰራዊት ነገድ ደቂ ዛብሎን ድማ ኤልያብ ወዲ ሔሎን ነበረ
ነቲ ማሕደር ከኣ ኣውረድዎ ደቂ ገርሾንን ደቂ መራርን ድማ ነቲ ማሕደር ጾይሮም ተጓዕዙ
ሰንደቕ ዕላማ ሰፈር ደቂ ሮቤል ከኣ ከከም ሰራዊቶም ተጓዕዘ ኣብ ልዕሊ ሰራዊቱ ድማ ኤሊጹር ወዲ ሸደውር ነበረ
ኣብ ልዕሊ ሰራዊት ነገድ ደቂ ስምኦን ከኣ ሸሉሚኤል ወዲ ጹሪሻዳይ ነበረ
ኣብ ልዕሊ ሰራዊት ነገድ ደቂ ጋድ ድማ ኤልያሳፍ ወዲ ድዑኤል ነበረ
ቃሃታውያን ድማ ኣቓሑ መቕደስ ጾይሮም ተጓዕዙ ክሳዕ ዚአትዉ ኸኣ እቲኣቶም ነቲ ማሕደር ኣቘምዎ
ሰንደቕ ዕላማ ሰፈር ደቂ ኤፍሬም ድማ ከከም ሰራዊቶም ተጓዕዘ ኣብ ልዕሊ ሰራዊቱ ኸኣ ኤሊሻማዕ ወዲ ዓሚሁድ ነበረ
ኣብ ልዕሊ ሰራዊት ነገድ ደቂ ምናሴ ድማ ገማልኤል ወዲ ጰዳህጹር ነበረ
ኣብ ልዕሊ ሰራዊት ነገድ ደቂ ብንያም ከኣ ኣቢዳን ወዲ ጊድዖኒ ነበረ
ሰንደቕ ዕላማ ሰፈር ደቂ ዳን ከኣ ከከም ሰራዊቶም ደጀን ኲሉ ሰፈር ኰይኑ ተጓዕዘ ኣብ ልዕሊ ሰራዊቱ ድማ ኣሒዔዘር ወዲ ዓሚሻዳይ ነበረ
ኣብ ልዕሊ ሰራዊት ነገድ ደቂ ኣሴር ድማ ጳግዒኤል ወዲ ዖክራን ነበረ
ኣብ ልዕሊ ሰራዊት ነገድ ደቂ ንፍታሌም ከኣ ኣሒራዕ ወዲ ዔናን ነበረ
ጕዕዞ ደቂ እስራኤል በብሰራዊቶም እዚ ነበረ ተጓዕዙ ድማ
ሙሴ ኸኣ ንሖባብ ወዲ ረዑኤል ሚድያናዊ ሓሙ ሙሴ ንሕና ናብታ እግዚኣብሄር ንኣኻትኩም ክህበኩም እየ ዝበለና ቦታ ንጐዐዝ ኣሎና
እግዚኣብሄር ብዛዕባ እስራኤል ጽቡቕ ተዛሪቡ እዩ እሞ ጽቡቕ ክንገብረልካ ምሳና ኺድ በሎ
ንሱ ድማ ኣይከይድን ንሃገረይን ናብ ትውልደይን ደኣ እኸይድ በሎ
ንሱ ኸኣ በጃኻ ኣይትሕደገና ኣብ በረኻ ኣበይ ከም እንሰፍር ንስኻ ትፈልጥ ኢኻ እሞ ኣዒንቲ ኹነና
ይኸውን ድማ ምሳና እንተ ኸድካ ካብቲ እግዚኣብሄር ጽቡቕ ዚገብረልና ጽቡቕ ክንገብረልካ ኢና በለ
ካብ ከረን እግዚኣብሄር ከኣ መገዲ ሰለስተ መዓልቲ ተጓዕዙ
ታቦት ኪዳን እግዚኣብሄር ድማ ዚዐርፉላ ቦታ ኺደልየሎም መገዲ ሰለስተ መዓልቲ ቐደሞም
ካብ ሰፈር ምስ ነቐሉ ድማ ደበና እግዚኣብሄር ብመዓልቲ ኣብ ልዕሊኦም ነበረ
ኰነ ኸኣ ታቦት ምስ ተላዕለ ሙሴ ዎ እግዚኣብሄር ተንስእ ጸላእትኻ ፋሕ ይበሉ እቶም ዚጸልኡኻ ድማ ካብ ቅድሜኻ ይህደሙ ይብል ነበረ
ምስ ዚሰፍር ከኣ ዎ እግዚኣብሄር ናብቶም እልፊ ኣእላፋት እስራኤል ተመለስ ይብል ነበረ
እቲ ህዝቢ ድማ ከም ኣጕረምረምቲ ዀነ እዚ ኸኣ ኣብ እዝኒ እግዚኣብሄር ክፉእ ኰይኑ ተሰምዔ
እግዚኣብሄር ምስ ሰምዖ ድማ ኲራኡ ነደደ ሓዊ እግዚኣብሄርውን ኣባታቶም ሃልሃል በለ ነቶም ኣብ ወሰን ሰፈር ዝነበሩ ኸኣ በልዖም
እቶም ህዝቢ ድማ ናብ ሙሴ ኣእወዩ ሙሴ ኸኣ ንእግዚኣብሄር ለመነ እቲ ሓዊ ኸኣ ጠፍኤ
ሓዊ እግዚኣብሄር ኣብ መንጎኦም ስለ ዝነደደ ድማ እታ ቦታ እቲኣ ታብዔራህ ተባህለት
ነቲ ኣብ ማእከሎም ዝነበረ ሕውስዋስ እኽብካብ ህዝቢ ታፍላ ሐዞ
ደቂ እስራኤል ድማ መሊሶም በኸዩ በሉ ኸኣ እንበልዖ ስጋ መን ይህበና እቲ ኣብ ግብጺ ብኸምኡ ዝበላዕናዮ ዓሳ ዱባን ብርጭቕን ሽጕርቲ ቓንጫን ቀይሕ ሽጕርትን ጻዕዳ ሽጕርትን ዘከርና ሕጂ ግና ገለ እኳ የልቦን ብጀካ ማና እንርእዮ የብልናን እሞ ነፍስና ነቐጸት
እቲ ማና ኸእ ከም ፍረ ጻቕዳ ነበረ ትርኢቱ ድማ ከም ትርኢት ዕንዲዳ ነበረ
እቶም ህዝቢ እናዞሩ ይኣርይዎ ነበሩ ብመጥሓን ድማ ይጥሕንዎ ወይ ብመጉእ ይጎድእዎ እብ ቍራዕ ኣብሲሎም ከኣ ቅጫ ይገብርዎ ነበሩ ጣዕሙውን ከም ብዘይቲ እተገብረ ቅጫ ይጥዕም ነበረ
ኣብ ልዕሊ እቲ ሰፈር ኣውሊ ብለይቲ ምስ ዚወድቕ ማና ኸኣ ኣብ ልዕሊኡ ይወርድ ነበረ
ሙሴ ድማ እቶም ህዝቢ በብዓሌቶም ነፍሲ ወከፍ ኣብ ኣኣፍ ድንኳኑ ኺበኽዩ ሰምዔ
ኵራ እግዚኣብሄር ከኣ ኣዝዩ ነደደ እዚ ድማ ኣብ ዓይኒ ሙሴ ኽፉእ ኰይኑ ተራእየ
ሙሴ ኸኣ ንእግዚኣብሄር በሎ ስለምንታይ ንባርያኻ ኽፉእ ገበርካኒ ጾር ብዘሎ እዚ ህዝቢ እዚ ኣብ ርእሰይ ዘምበርካስ ስለምንታይ ኣብ ቅድሜኻ ሞገስ ዘይረኸብኩ መጕዚት ንዚጠቡ ሕጻን ከም እትጸውር ክሳዕ ናብታ ነቦታቶም ዝመሐልካሎም ምድሪ ኣብ ሕቚፍኻ ጹሮም እትብለንስ ነዚ ዅሉ ህዝቢ እዚ ኣነዶ ጠኒሰዮ ኣነዶኸ ወሊደዮ እየ እናበኸዩ እንበልዕ ስጋ ሀበና ይብሉኒ ኣለዉ
ነዚ ዅሉ ህዝቢ እዚ ዝህቦ ስጋኸ ካበይ ክረኽቦ እየ እምብዛ ኸቢዱኒ እዩ እሞ ንብዘሎ እዚ ህዝቢ እዚ ኣነ በይነይ ክጾሮ ኣይክእልን እየ
ከምዚ ትገብረኒ ኻብ ኰንካ ነቲ መከራይ ከይርኢ ኣብ ቅድሜኻ ሞገስ እንተ ደአ ረኺበስ ብሓደ ኣፊቱ ቕተለኒ
እግዚኣብሄር ድማ ንሙሴ በሎ ካብ ዓበይቲ እስራኤል ካብቶም ኣብ ህዝቢ ዓበይትን ሓለቓታትን ከም ዝዀኑ ንስኻ እትፈልጦም ሰብዓ ሰብኣይ ኣክበለይ
ናብ ድንኳን ምርኻብ ውሰዶም ኣብኡ ምሳካ ደው ኣብሎም
ወሪደ ኣብኡ ምሳኻ ኽዛረብ እየ ካብቲ ኣብ ልዕሌኻ ዘሎ መንፈስ ክወስድ እየ ኣብ ልዕሊኦም ከኣ ከንብር እየ ንስኻ በይንኻ ኸይትጸሮ ድማ ጾር እቶም ህዝቢ ምሳኻ ኺጾሩ እዮም
ነዚ ህዝቢ ድማ በሎ ንጽባሕ ተቐደሱ ስጋ ኽትበልዑ ኢኹም
እንበልዖ ስጋ መን ኪህበና እዩ ኣብ ግብጺ ጽቡቕ ነበርና እናበልኩም ምብካይኩም ኣብ እዝኒ እግዚኣብሄር ተሰሚዑ እዩ እሞ እምበኣር እግዚኣብሄር ስጋ ኺህበኩም እዩ እሞ ክትበልዑ ኢኹም
ሓደ መዓልቲ ኣይኰነን ወይ ክልተ መዓልቲ ወይ ሓሙሽተ መዓልቲ ወይ ዓሰርተ መዓልቲ ወይ ዕስራ መዓልቲ ኣይኰነን እትበልዑ ብኣፍንጫኹም ክሳዕ ዚወጽእ እሞ ክሳዕ እትመንውዎ ወርሒ ምሉእ እምበር እዚ ኸኣ ነቲ ኣብ ማእከልኩም ዘሎ እግዚኣብሄር ስለ ዝነዐቕኩምዎን ስለምንታይ ካብ ግብጺ ወጻእና እናበልኩም ኣብ ቅድሚኡ ስለ ዝበኼኹምን እዩ
ሙሴ ኸኣ እዚ ኣነ ኣብ ማእከሉ ዘሎኹ ህዝቢ ሹድሽተ ሚእቲ ሽሕ ኣጋራይ እዩ ንስኻ ኸኣ ወርሒ ምሉእ ዚበልዕዎ ስጋ ኽህበኩም እየ ትብል ኣሎኻ
ንኣታቶም ዚአክል ጤለበጊዕን ኣሓንዶ ኺሕረድ እዩ ወይ ንኣታቶም ኪኣክልሲ ዅሉ ዓሳ ባሕርዶ ኺእከብ ኰይኑ በለ
እግዚኣብሄር ድማ ንሙሴ ኢድ እግዚኣብሄርዶ ሓጻር እያ ሕጂ እቲ ቓለይ ዚዀነልካ እንተ ዀይኑ ወይ ዘይኰነልካ ክትርኢ ኢኻ በሎ
ሙሴ ድማ ወጺኡ እቲ እግዚኣብሄር ዝበሎ ነቲ ህዝቢ ነገሮ
ካብቶም ዓበይቲ ህዝቢ ሰብዓ ሰብኣይ ኣኪቡ ኣብ ዙርያ እቲ ድንኳን ደው ኣበሎም
እግዚብሄር ከኣ ብደበና ወሪዱ ንእኡ ተዛረቦ ካብቲ ኣብ ልዕሊኡ ዘሎ መንፈስ ወሰደ ኣብ ልዕሊ እቶም ሰብዓ ዓበይቲ ኣንበረ
ኰነ ኸኣ እቲ መንፈስ ኣብ ልዕሊኦም ምስ ዐረፈ ተነበዩ ግናኸ ኣይደገምዎን
ክልተ ሰብኣይ ድማ ስም እቲ ሓደ ኤልዳድ ስም እቲ ኻልኣይ ከኣ ሜዳድ ዚብሀሉ ኣብ ሰፈር ተሪፎም ነበሩ ንሳቶም ካብቶም ጽሑፋት ነበሩ ናብ ድንኳን ግና ኣይከዱን ነበሩ እቲ መንፈስ ድማ ኣብ ልዕሊኦም ዐረፈ ኣብ ሰፈር ከኣ ተነበዩ
ሽዑ ሓደ ጐበዝ ጐይዩ ኤልዳድን ሜዳድን ኣብ ሰፈር ይንበዩ ኣለዉ ኢሉ ንሙሴ ነገሮ
እያሱ ወዲ ነዌ ካብ ንእሽቶኡ ኣገልጋሊ ሙሴ ዝነበረ ጐይታይ ሙሴ ከልክሎም ኢሉ መለሰ
ሙሴ ግና ንስኻዶ ስለይ ቀኒእካ ኢኻ እግዚኣብሄር መንፈሱ ኣብ ልዕሊኦም እንተ ዜንብር ኲሎም ህዝቢ እግዚኣብሄር ከኣ ነብያት እንተ ዚዀኑ መን ምሀበ በሎ
ሙሴ ድማ ንሱን እቶም ዓበይቲ እስራኤልን ናብ ሰፈር ተመልሱ
ካብ እግዚኣብሄር ድማ ንፋስ ወጸ ካብ ባሕሪ ኸኣ ብርኒጎታት ኣምጺኡ ኣብ ልዕሊ እቲ ሰፈር መገዲ መዓልቲ ዚአክል በዚ መገዲ መዓልቲ ድማ በቲ ኣብ ዙርያ እቲ ሰፈር ኣውረዶ ምብራኹ ኸኣ ካብ ምድሪ ንላዕሊ ኣስታት ክልተ እመት ነበረ
እቲ ህዝቢ ድማ ተንስኤ በታ መዓልቲ እቲኣ ብመልኣን ለይቲ ብመልኣን ንጽብሒታውን መዓልቲ ብመልኣ ብርኒጎታት ኣከበ
እቲ ዘውሐደ ዓሰርተ ሆሜር ኣከበ ኣብ ዙርያ ዅሉ ሰፈር ከኣ ሰጥሕወን
እቲ ስጋ ገና ኣብ ኲርምቶም ከሎ ኸይሔኽዎ ኸኣ ኲራ እግዚኣብሄር ኣብቶም ህዝቢ ነደደ እግዚኣብሄር ነቶም ህዝቢ ኣዝዩ ብዝበርትዔ መቕዘፍቲ ወቕዖም
ነቶም ታፍላ ዝሐዞም ህዝቢ ኣብአ ቐቢሮምዎም እዮም እሞ እታ ቦታ እቲኣ ቂብሮትሃታኣባ ተባህለት
እቶም ህዝቢ ኻብ ቂብሮትሃታኣባ ንሓጸሮት ተጓዕዙ ኣብ ሓጸሮት ከኣ ሰፈሩ
ሙሴ ኢትዮጵያዊት ሰበይቲ ኣእትዩ ነበረ እሞ ሚርያምን ኣሮንን ብዛዕባ እታ ዘእተዋ ኢትዮጵያዊት ሰበይቲ ኣብ ልዕሊኡ ተዛረቡ
እግዚኣብሄር ብሙሴ ጥራይዶ እዩ ዚዛረብ ብኣናስ ኣይዛረብን ድዩ ድማ በሉ
እዚ ኸኣ እግዚኣብሄር ሰምዖ
እቲ ሰብኣይ ሙሴ ግና ኣብ ልዕሊ ገጽ ምድሪ ኻብ ዘሎ ሰብ ዓቃል ነበረ
ብኡብኡ እግዚኣብሄር ንሙሴን ንኣሮንን ንሚርያምን ሰለስቴኹም ናብ ድንኳን ምርኻብ ወጹ በሎም
ሰለስቲኦም ድማ ወጹ
እግዚኣብሄር ከኣ ብዓንዲ ደበና ወረደ ኣብ ኣፍ ድንኳን ደው ኢሉ ድማ ንኣሮንን ንሚርያምን ጸውዖም ክልቲኦም ከኣ ወጹ
በሎም ድማ ዘረባይ ደኣ ስምዑ ኣብ ማእከልኩም ነብዪ እንተሎ ኣነ እግዚኣብሄር ብራእይ እግለጸሉ ብሕልሚ እዛረቦ
ባርያይ ሙሴስ ከምኡ ኣይኰነን ንሱ ኣብ ብዘላ ቤተይ እሙን እዩ
ብግልጺ እምበር ብኽዉል ዘረባ ኣይኰነን ኣፍ ንኣፍ እዛረቦ ንሱ ምስሊ እግዚኣብሄር ከኣ ይርኢ
ከመይከ ኣብ ባርያይ ኣብ ሙሴ ምዝራብ ዘይፈራህኩም ኲራ እግዚኣብሄር ኣባታቶም ነደደ ከደ ድማ
እቲ ደበና ኸኣ ናብ ልዕሊ ድንኳን ኣግለሰ እንሆ ኸኣ ሚርያም ለምጻም ኰነት ከም በረድ ጻዕደወት
ኣሮን ድማ ናብ ሚርያም ግልጽ በለ እነሆ ኸኣ ለምጻም ኰይና ነበረት
ሽዑ ኣሮን ንሙሴ ኣየ ጐይታይ ስለቲ ብዕሽነትና ዝገበርናዮን ዝበደልናዮን በጃኻ ሓጢኣት ኣይተጹረና
በጃኻ ብምዉቱ ኸም እተወልደ ካብ ከርሲ ኣዲኡ ኺወጽእ ከሎ ፈረቓ ስጋኡ ኸም እተወድኤ ትኹን ኣይትሕደጋ በሎ
ሙሴ ድማ ንእግዚኣብሄር ዎ ኣምላኽ እልምነካ ኣሎኹ ኣሕውያ ኢሉ ጨርሔ
እግዚኣብሄር ከኣ ንሙሴ ኣቦኣ ኣብ ገጻ ጡፍ እንተ ዚብለላስ ሾብዓተ መዓልቲዶ ኣይምሐፈረትን ኣብ ወጻኢ ሰፈር ሾብዓተ መዓልቲ ትተዐጾ ደሓር ከኣ ትእቶ በሎ
ሚርያም ድማ ኣብ ወጻኢ ሰፈር ሾብዓተ መዓልቲ ተዐጽወት
እቲ ህዝቢ ኸኣ ሚርያም ክሳዕ እትምለስ ኣይነቐለን
ድሕርቲ እቲ ህዝቢ ኻብ ሓጸሮት ተጓዕዘ ኣብ በረኻ ጳራን ድማ ሰፈረ
እግዚኣብሄር ድማ ንሙሴ ኸምዚ ኢሉ ተዛረቦ ነታ ኣነ ንደቂ እስራኤል ዝህቦም ምድሪ ኸነኣን ዚስልዩ ሰባት ስደድ ከካብ ነገድ ኣቦታቶም ሓደ ሰብ ኲሎም ካብቶም ሹማምቶም ይስደዱ
ሙሴ ድማ ከምቲ ትእዛዝ እግዚኣብሄር ካብ በረኻ ጳራን ሰደዶም
እዞም ሰባት እዚኦም ኲሎም ሓላቑ ደቂ እስራኤል ነበሩ
ስሞም ከኣ እዚ እዩ ካብ ነገድ ሮቤል ሻሙዓ ወዲ ዛኩር ካብ ነገድ ስምኦን ሻፋት ወዲ ሖሪ ካብ ነገድ ይሁዳ ካሌብ ወዲ የፋነ ካብ ነገድ ይሳኮር ይግኣል ወዲ ዮሴፍ ካብ ነገድ ኤፍሬም ሆሸዓ ወዲ ነዌ ካብ ነገድ ብንያም ጳልጢ ወዲ ራፋ ካብ ነገድ ዛብሎን ጋዲኤል ወዲ ሶዲ ካብ ነገድ ዮሴፍ ማለት ካብ ነገድ ምናሴ ጋድ ወዲ ሱሲ ካብ ነገድ ዳን ዓሚኤል ወዲ ግማሊ ካብ ነገድ እሴር ስቱር ወዲ ሚካኤል ካብ ነገድ ንፍታሌም ናሕቢ ወዲ ዎፍሲ ካብ ነገድ ጋድ ግዉኤል ወዲ ማኪ
ስም እቶም ነታ ምድሪ ኺስልይዋ ሙሴ ዝሰደዶም ሰባት እዚ እዩ
ሙሴ ንሆሼዓ ወዲ ነዌ እያሱ ኣውጽኣሉ
ሙሴ ምድሪ ኸነኣን ኪስልዩ ሰደዶም
በሎም ከኣ ካብዚ ንደቡብ ኬድኩም ናብ ኣኽራን ደይቡ እታ ሃገር ድማ ንሳ ኸመይ ከም ዝዀነት እቲ ኣብኣ ዚነብር ህዝቢውን ሓያል እንተ ዀይኑ ወይ ድኹም ሒደት እንተ ዀይኑ ወይ ብዙሕ እታ ዚነብርዋ ምድሪ ድማ ኸመይ ምዃና ንሳ ጽብቕቲ እንተ ዀይና ወይ ሓማቕ እተን ዚነብሩለን ከተማታት ከኣ ከመይ ምዃነን ሰፈር እንተ ዀይነን ወይ ዕርድታት እታ ምድሪውን ከመይ ምዃና ንሳ ረጓድ እንተ ዀይና ወይ ረቃቕ ኣእዋም እንተለዋ ወይ እንተ ዜብላ ርአዩ
ትብዑ ኸኣ ካብ ፍረ እታ ም ድሪ ድማ ኣምጽኡ
እተን መዓልትታት እቲኤን ከኣ እቲ ቐዳማይ ፍረ ወይኒ ዚበስለለን ግዝያት ነበራ
ንሳቶም ከኣ ደይቦም ነታ ምድሪ ኻብ በረኻ ጺን ክሳዕ እታ ኣብ መእተዊ ሃማት ዘላ ሬሖብ ሰለይዋ
ናብ ደቡብ ከኣ ደየቡ ናብ ኬብሮንውን ኣተዉ ኣብአ ድማ ኣሒማን ሼሻይን ታልማይን ደቂ ዓናቅ ነበሩ
ኬብሮን ከኣ ሾብዓተ ዓመት ቅድሚ እታ ኣብ ግብጺ ዘላ ጾዓን ተሰርሔት
ናብ ርባ ኤሽኮል ከኣ መጹ ካብኣ ድማ ሓደ ጨንፈር ምስ ሓደ ኣስካል ወይኒ ቘሪጾም ክልተ ዀይኖም ብመሰላ ጾርዎ
ካብ ሮማንን ካብ በለስን ከኣ ተማልኡ
እታ ቦታ እቲኣ ብዛዕባ እቲ ደቂ እስራኤል ካብኣ ዝቘረጽዎ ኣስካል ለሰ ኤሽኮል ተባህለት
ኣብ መወዳእታ ኣርብዓ መዓልቲ ድማ ካብ ምስላይ እታ ምድሪ ተመልሱ
ከይዶም ከኣ ኣብ በረኻ ጳራን ኣብ ቃዴስ ናብ ሙሴን ናብ ኣሮንን ናብ ብዘሎ ኣኼባ ደቂ እስራኤልን መጹ
ንኣታቶምን ንብዘሎ ኣኼባን እቲ ነገር ኣዛረብዎም ፍረ እታ ምድሪውን ኣርኣይዎም
ከምዚ ኢሎም ድማ ኣዘንተዉሉ ናብታ ዝሰደድካና ሃገር በጻሕና ብሓቂ ኸኣ ንሳ ጸባን መዓርን እተውሕዝ እያ ፍሬኣ ኸኣ እዚ እዩ
ኣብታ ሃገር ዚነብር ህዝቢ ግና ሓያል እዩ እተን ከተማታት ከኣ እተዐርዳን ኣዝየን ዓበይትን እየን ኣብኡ ድማ ደቂ ዓናቅ ርኤና
ኣብ ሃገር ደቡብ ኣማሌቅ ይነብር ኣሎ ኣብ ኣኽራን ከኣ ሔታውያንን ይቡሳውያንን ኣሞራውያንን ይነብሩ ኣለዉ ኣብ ጥቓ ባሕርን ብሸነኽ ዮርዳኖስን ድማ ከነኣናውያን ይነብሩ ኣለዉ
ካሌብ ከኣ ነቲ ህዝቢ ኣብ ቅድሚ ሙሴ ኣህድኦ ኣጸቢቕና ንኽእላ ኢና እሞ ንደይብ ደኣ ነታ ምድሪ ንውረሳ ድማ በለ
እቶም ምስኡ ደይቦም ዝነበሩ ሰባት ግና ንሱ ኻባና ዚሕይል እዩ እሞ ናብቲ ህዝቢ እቲ ኽንድይብ ኣይንኽእልን ኢና በሉ
ብዛዕባ እታ ዝሰለይዋ ምድሪ ኸኣ ንደቂ እስራኤል ከምዚ ኢሎም ክፉእ ነገር ኣውረዩሎም እታ ኽንስልያ ዝሐለፍናያ ምድሪ ንሳ ነቶም ዚነብርዋ እትውሕጥ ምድሪ እያ እቶም ኣብኣ ዝርኤናዮም ኲሎም ህዝቢ ኸኣ ነዋሕቲ ሰባት እዮም
ኣብኣ ድማ ካብ ንጉዓት ዓሌት ንጉዓት ደቂ ዓናቅ ርኤና
ንሕና ኣብ ዓይንና ኸም ኣምበጣ ዀንና ኣብ ኣዒንቶም ከኣ ከምኡ ነበርና
ብዘለዉ እቶም ኣኼባ ድማ ቃሎም ዓው ኣቢሎም ጨርሑ እቲ ህዝቢ ኸኣ በታ ለይቲ እቲኣ ኺበኪ ሐደረ
ኲሎም ደቂ እስራኤል ድማ ኣብ ሙሴን ኣብ ኣሮንን ኣጕረምረሙ ብዘሎ እቲ ኣኼባ ኸኣ በሎም ኣብ ምድሪ ግብጺ ኸም ሞትና ወይ ኣብዚ በረኻ እዚ ኸም ሞትና መን ምሀበና
ንሕና ብሴፍ ክንወድቕ ኣንስትናን ደቅናን ከኣ ኪማረኹ ንምንታይ እግዚኣብሄር ናብዛ ምድሪ እዚኣ ኣእተወና ናብ ግብጺ እንተ ንምለስዶ ግዳ ኣይምሕሸናን ንሓድሕዶም ከኣ ሓለቓ ግዳ ንሽም እሞ ናብ ግብጺ ንመለስ ተባሃሀሉ
ሽዑ ሙሴን ኣሮንን ኣብ ቅድሚ ብዘላ እታ ማሕበር ኣኼባ ደቂ እስራኤል ብገጾም ተደፍኡ
እያሱ ወዲ ነዌን ካሌብ ወዲ ዮፋነን ካብቶም ሰለይቲ እታ ሃገር ዝነበሩ ክዳውንቶም ቀደዱ ንብዘሎ ኣኼባ ደቂ እስራኤል ከኣ ከምዚ ኢሎም ተዛረቡ እታ ኽንስልያ ዝሐለፍናያ ምድሪ ኣዝያ ኣዝያ ጽብቕቲ ምድሪ እያ
እግዚኣብሄር እንተ ፈትዩናስ ናብታ ጸባን መዓርን እተውሕዝ ምድሪ ናብታ ምድሪ እቲኣ ኼእትወና ንሳውን ኪህበና እዩ
ኣብ እግዚኣብሄር ግዳ ኣይትዐምጹ ንሳቶም እንጌራና እዮም እሞ ንስኻትኩም ንህዝቢ እታ ም ድሪ ኣይትፍርህዎም
እቲ ዜጽልሎም ካባታቶም ኣግሊሱ እግዚኣብሄር ከኣ ምሳና እዩ ኣይትፍርህዎም
ብዘሎ እቲ ኣኼባ ግና ብዳርባ እምኒ ኪቐትሎም ተዛራረበ
ክብሪ እግዚኣብሄር ከኣ ኣብ ድንኳን ምርዃብ ንዅሎም ደቂ እስራኤል ተራእየ
እግዚኣብሄር ድማ ንሙሴ እዚ ህዝቢ እዚ ኽሳዕ መኣዝ እዩ ዚንዕቀኒ ክሳዕ መኣዝከ እዮም በቲ ዅሉ ኣብ ማእከሎም ዝገበርክዎ ትእምርትታት ዘይኣምኑኒ ብፌራ ኽወቕዖምን ከጥፍኦምን እየ ንኣኻ ግና ካባታቶም ዚዐብን ዚብርትዕን ህዝቢ ኽገብረካ እየ በሎ
ሙሴ ኸኣ ንእግዚብሄር በሎ እቶም ግብጻውያን ንስኻ እኳ ነዚ ህዝቢ ኻብ ማእከሎም ብሓይልኻ ዘደየብካዮ እዚ ኺሰም ዑ እዮም
ነዞም ኣብዛ ምድሪ እዚኣ ዚነብሩ ድማ ኪነግሩ እዮም ንስኻ እግዚኣብሄር ኣብ ማእከል እዚ ህዝቢ እዚ ኸም ዘሎኻ ንስኻ እግዚኣብሄር ገጽ ንገጽ ከም እተርኤኻ ደበናኻውን ኣብ ልዕሊኦም ከም ዚቐውም መዓልቲ ብዓንዲ ደበና ለይቲ ኸኣ ብዓንዲ ሓዊ ቐቅድሚኦም ከም እትኸይድ ድማ ሰሚዖም ኣለዉ
ሕጂ ኸኣ ነዚ ህዝቢ እዚ ኸም ንሓደ ሰብ ጌርካ እንተ ቐተልካዮ ሽዑ እቶም ወሬኻ ዝሰምዑ ህዝብታት እግዚኣብሄር ነዚ ህዝቢ እዚ ናብታ ዝመሐለሎም ምድሪ ኼእትዎም ስለ ዘይከኣለ ኣብ በረኻ ሐረዶም ኢሎም ኪዛረቡ እዮም
ሕጂ ኸኣ እልምነካ ኣሎኹ ሓይሊ እግዚኣብሄር ይዕበ ከምቲ እተዛረብካዮ ኸምዚ ኢልካ እግዚኣብሄር ንዅራ ደንጓዪ በዓል ብዙሕ ምሕረት እዩ ንሱ በደልን ሓጢኣትን ይቕረ ይብል ሓጢኣት ኣቦታት ኣብ ውሉድ ክሳዕ ሳልሳይን ኽሳዕ ራብዓይን ወለዶ ይቐጽዕ እምበር ንበዳሊ ኸይቀጽዔ ኣይሐድጎን
ነዚ ህዝቢ እዚ ኸምቲ ኻብ ግብጺ ሒዝካ ኽሳዕ ናብዚ ይቕረ ዝበልካሉ ሕጂ ኸኣ እልምነካ ኣሎኹ ነዚ ህዝቢ እዚ ኸምቲ ዓብዪ ምሕረትካ ሓጢኣቱ ሕደገሉ
እግዚኣብሄር ድማ በለ ከምቲ ቓልካ ይቕረ ኢለ እየ
ግናኸ ኣነ ብሓቂ ህያው እየ ብዘላ ምድሪ ኸኣ ብኽብሪ እግዚኣብሄር ክትመልኣ እያ ኲሎም እቶም ክብረይን ኣብ ግብጽን ኣብ በረኻን ዝገበርክዎ ተኣም ራተይን ዝረአዩ ሰባት ድሮ ዓሰርተ ሳዕ ፈተኑኒ ቃለይ ከኣ ኣይሰም ዑን ነታ ነቦታቶም ዝመሐልኩሎም ምድሪ ከኣ ኣይርእይዋን ካብቶም ዝነዐቑኒውን ሓደ እኳ ኣይርእያን
ንባርያይ ካሌብ ግና ካልእ መንፈስ ስለ ዝነበሮ ፈጺሙውን ስለ ዝሰዐበኒ ናብታ ኣትይዋ ዝነበረ ሃገር ከእትዎ እየ ዘርኡ ኸኣ ኪወርሳ እዩ
ኣብ ለሰ ድማ ኣማሌቃውያንን ከነኣናውያንን ይነብሩ ኣለዉ እሞ ጽባሕ ተመለሱ ብመገዲ ባሕሪ ኤርትራ ኣቢልኩም ናብ በረኻ ተጐዐዙ
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም ነዚ ዜጕረምርመለይ ሕሱም ኣኼባ እዚ ኽሳዕ መኣዝ ክጾሮ እየ እቲ ደቂ እስራኤል ዜጕረምርሙለይ ምጕርምራም ሰሚዔ ኣሎኹ
በሎም ከኣ ኣነ ህያው እየ ከም ቲ ኣብ እዝነይ እተዛረብኩም ዎ ከም ኡ ኽገብረኩም እየ ይብል እግዚኣብሄር ኣቱም ዘጉረም ረም ኩም ለይ ኲላትኩም እተቘጸርኩም ከም ቲ ዅሉ ቚጽርኹም ካብ ወዲ ዕስራ ዓመት ንላዕሊ ሬሳኹም ኣብዚ በረኻ እዚ ኺወድቕ እዩ
ናብታ ኣብኣ ከናብረኩም ኢለ ኢደይ ዘልዐልኩላ ምድሪ ብጀካ ካሌብ ወዲ የፋነን እያሱ ወዲ ነዌን ንስኻትኩም ኣይትኣትዉን
ነቶም ምርኮ ኪዀኑ እዮም ዝበልኩምዎም ደቅኹም ግና ከእትዎም እየ ነታ ዝነዐቕኩምዋ ምድሪ ኺፈልጥዋ እዮም
ንስኻትኩም ግና ሬሳኹም ኣብዚ በረኻ እዚ ኺወድቕ እዩ
ደቅኹም ከኣ ኣብ በረኻ ኣርብዓ ዓመት ጓሶት ኪዀኑ እዮም ሬሳኹም ኣብ በረኻ ኽሳዕ ዚጠፍእ ከኣ ምንዝርናኹም ኪጾሩ እዮም
ከም ቊጽሪ እተን ነታ ሃገር ዝሰሌኹምለን መዓልታት ኣርብዓ መዓልቲ ሓንቲ ዓመት ሓጢኣትኩም ክትጾሩ ኢኹም ካባኻትኩም ከም ዝረሐቕኩ ኸኣ ክትፈልጡ ኢኹም
ኣነ እግዚኣብሄር እየ እተዛረብኩ ነዚ ዅሉ ኣባይ ብሓደ እተሐባበረለይ ሕሱም ኣኼባ ብሓቂ ኸምኡ ኽገብሮ እየ ኣብዚ በረኻ እዚ ኺውድኡ እዮም ኣብኡውን ኪሞቱ እዮም
እቶም ም ድሪ ኺስልዩ ሙሴ ዝሰደዶም ሰባት ተመሊሶም ድማ ብዛዕባ እታ ም ድሪ ኽፉእ ብም ውራዮም ንብዘሎ እቲ ኣኼባ ኣብ ልዕሊኡ ዘጕረም ረሙሉ እቶም ብዛዕባ እታ ም ድሪ ኽፉእ ዘውረዩ ሰባት ብመቕዘፍቲ ኣብ ቅድሚ እግዚኣብሄር ሞቱ
ካብቶም ምድሪ ኺስልዩ ኸይዶም ዝነበሩ ሰባት ግና እያሱ ወዲ ነዌን ካሌብ ወዲ የፋነን ብህይወት ተረፉ
ሙሴ ድማ እዚ ቓላት እዚ ንዅሎም ደቂ እስራኤል ተዛረቦም
እቲ ህዝቢ ኸኣ ብዙሕ ሐዘነ
ንብጊሓቱ ድማ ኣንጊሆም ተንስኡ በዲልና ኢና እሞ እኔና ናብታ እግዚኣብሄር ዝበለና ቦታ ንድይብ ኣሎና ኢሎምውን ናብ ርእሲ እቲ ኸረን ደየቡ
ሙሴ ግና በሎም ሕጂ ንስኻትኩም ስለምንታይ ትእዛዝ እግዚኣብሄር እትጥሕሱ ኣይቐንዓኩምን እዩ
እግዚኣብሄር ኣብ ማእከልኩም ኣይኰነን እሞ ብጸላእትኹም ከይትስዐሩ ኣይትደይቡ
ኣብኡ ኣማሌቃውያንን ከነአናውያንን ኣብ ቅድሜኹም ኣለዉ እሞ ብሴፍ ክትወድቁ ኢኹም
ንእግዚኣብሄር ካብ ምስዓብ ስለ እተመለስኩም እግዚኣብሄር ከኣ ምሳኻትኩም ኣይኸውንን እዩ
ንሳቶም ግና ናብ ርእሲ እቲ ኸረን ኪድይቡ ደፈሩ ታቦት ኪዳን እግዚብሄርን ሙሴን ግና ካብ ሰፈር ኣይለቐቑን
እቶም ኣብቲ ኸረን ዝነበሩ ኣማሌቃውያንን ከነኣናውያንን ድማ ወሪዶም ወቕዕዎም ክሳዕ ሖርማ ኸኣ ቀጥቀጥዎም
እግዚኣብሄር ድማ ንሙሴ ኸምዚ ኢሉ ተዛረቦ
ንደቂ እስራኤል ተዛረቦም በሎም ከኣ ናብታ ኽትነብርዋ ኣነ ዝህበኩም ምድሪ ምስ ኣቶኹም ንእግዚኣብሄር መስዋእቲ ሓዊ ዚሐርር መስዋእቲ ወይ መስዋእቲ ሕሩድ ንምፍጻም መብጽዓ ወይ መስዋእቲ ፍቓድ ወይ ናይ በዓላትኩም ብኣሓ ወይ ብጤለበጊዕ ንእግዚኣብሄር ጥዑም ጨና ኽትገብሩ እንተ ትስውኡ ሽዑ እቲ መስዋእቱ ንእግዚኣብሄር ዜቕርብ ንመስዋእቲ ብልዒ ዓስራይ ኣፍ ኤፋ ድኹም ሓርጭ ብርብዒ ሂን ዘይቲ እተቘም ጥዔ የቕርብ
ንመስዋእቲ መስተ ኸኣ ምስቲ ዚሐርር መስዋእቲ ወይ መስዋእቲ ሕሩድ ነንሓደ ገንሸል ርብዒ ሂን ወይኒ ግበር
ወይ ንድዑል መስዋእቲ ብልዒ ኽልተ ዓስራይ ኣፍ ኤፋ ድኹም ሓርጭ ብሲሶ ሂን ዘይቲ እተቘምጥዔ ግበር
ንመስዋእቲ መስተ ድማ ሳልሳይ ኣፍ ሂን ወይኒ ንእግዚኣብሄር ንጥዑም ጨና ኣቕርብ
ንዚሐርር መስዋእቲ ወይ ንመስዋእቲ ሕሩድ ድማ ንምፍጻም መብጽዓ ወይ መስዋእቲ ም ስጋና ንእግዚኣብሄር ዝራብዕ እንተ ኣቕረብካ ሽዑ ም ስቲ ዝራብዕ ንመስዋእቲ ብልዒ ሰለስተ ዓስራይ ኣፍ ኤፋ ድኹም ሓርጭ ብፈረቓ ሂን ዘይቲ እተቘምጥዔ ኣቕርብ
ንመስዋእቲ መስተ ድማ መስዋእቲ ሓዊ ንእግዚኣብሄር ንጥዑም ጨና ፈረቓ ሂን ወይኒ ኣቕርብ
ከምኡ ነንብዕራይ ወይ ነንድዑል ወይ ነንገንሸል ወይ ነንወጠጦ ይገበር
ከም ቊጽሪ እቶም እትስውእዎም ከም ኡ ነንሓዲኦም ከም ቊጽሮም ግበሩ
ወዲ ዓዲ ዘበለ መስዋእቲ ሓዊ ንእግዚኣብሄር ንጥዑም ጨና ምስ ዜቕርብ ነዚ ነገር እዚ ኸምዚ ይግበር
ምሳኻትኩም ዚቕመጥ ጓና ወይ ንውሉድ ወለዶኹም ኣብ ማእከልኩም ዚነብር ንእግዚኣብሄር ንጥዑም ጨና መስዋእቲ ምስ ሓዊ ምስ ዜቕርብ ንሱ ኸምቲ ንስኻትኩም እትገብርዎ ከምኡ ይግበር
ኣብታ ማሕበር ንኣኻትኩምን ነቲ ምሳኻትኩም ዚነብር ጓናን ሓደ ሕጊ ይኹን
እዚ ንውሉድ ወለዶኹም ሕጊ ዘለኣለም ይኹን ኣብ ቅድሚ እግዚኣብሄር እቲ ጓና ኸማኻትኩም ይኹን
ንኣኻትኩምን ነቲ ምሳኻትኩም ዚነብር ጓናን ሓደ ሕግን ሓደ ፍርድን ይኹን
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተዛረቦም በሎም ከኣ ናብታ ኣነ ዘእትወኩም ምድሪ ምስ ኣቶኹም ሽዑ ኪኸውን እዩ ካብ እንጌራ እታ ምድሪ ምስ እትበልዑ ንእግዚኣብሄር ዚልዐል መስዋእቲ ኣቕርቡ
ካብ ቀዳማይ ብሑቚኩም ዚልዐል መስዋእቲ ሓደ ቕጫ ኣቕርቡ ከምቲ ኻብ ዓውዲ ዚልዐል መስዋእቲ እትገብርዎ ከምኡ ኣልዕልዎ
ካብቲ ቐዳማይ ብሑቚኩም ንውሉድ ወለዶኹም ዚልዐል መስዋእቲ ንእግዚኣብሄር ሀቡ
እተን ተጋጌኹም እዚ እግዚኣብሄር ንሙሴ ዝነገሮ ዅሉ ትእዛዛት እዚ እቲ እግዚኣብሄር ብኢድ ሙሴ ዝአዘዘኩም ኲሉ ካብታ እግዚኣብሄር ትእዛዛት ዝሀበላ መዓልቲ ንንየው ከኣ ክሳዕ ውሉድ ወለዶኹም እንተ ዘይሐሎኹምዎ እዚ ድማ እቲ ኣኼባ ኸይፈለጠ ብጌጋ እንተ ተገብረ ሽዑ ብዘሎ እቲ ኣኼባ ንእግዚኣብሄር ንጥዑም ጨና ንዚሐርር መስዋእቲ ኸምቲ ስርዓቱ ምስ ናይ ብልዒ መስዋእቱን ምስ ናይ መስተ መስዋእቱን ንመስዋእቲ ሓጢኣት ድማ ሓደ ድቤላ የቕርብ
ንሱ ብጌጋ እተገብረ እዩ ንሳቶም ከኣ መስዋእቶም መስዋእቲ ሓዊ ንእግዚኣብሄር ኣም ጽኡ ብዛዕባ ጌጋኦም ድማ ናይ ሓጢኣት መስዋእቶም ኣብ ቅድሚ እግዚኣብሄር ኣቕሪቦም እዮም እሞ እቲ ኻህን ከኣ ንብዘሎ ኣኼባ ደቂ እስራኤል የተዐርቕ ሽዑ ይሕደገሎም እዩ
ኣብ ብዘሎ ህዝቢ ብዘይ ፍልጠት እተገብረ እዩ እሞ ንብዘሎ ኣኼባ ደቂ እስራኤልን ኣብ ማእከሎም ንዚነብር ጓናን ይሕደገሎም እዩ
ሓደ ሰብ ብጌጋ ሓጢኣት እንተ ገበረ ንመስዋእቲ ሓጢኣት ኣርሕዶ ዓመት የቕርብ
ነቲ ብጌጋ ኣብ ቅድሚ እግዚኣብሄር ሓጢኣት ዝገበረ ሰብ ከኣ ንምትዕራቑ እቲ ኻህን የተዐርቆ ሽዑ ይሕደገሉ እዩ
ብዛዕባ እቲ ብጌጋ ዚግበር ነገር ንወዲ ዓዲ ኻብ ደቂ እስራኤልን ኣብ ማእከሎም ንዚነብር ጓናን ሓደ ሕጊ ይኹነልኩም
ወዲ ዓዲ ዀነ ወይ ጓና እቲ ብልዕልቲ ኢድ ሓጢኣት ዚገብር ሰብ ግና ንሱ ንእግዚብሄር ኣዋሪዱ እዩ እሞ እቲ ሰብ እቲ ኻብ ማእከል ህዝቡ ይመንቈስ
ቃል እግዚኣብሄር ንዒቑ ትእዛዙ ኸኣ ኣፍሪሱ እዩ እሞ ንሱ ፈጺሙ ይመንቈስ ሓጢኣቱ ኣብ ርእሱ እዩ
ደቂ እስራኤል ኣብ በረኻ ኸለዉ ሓደ ሰብኣይ ብመዓልቲ ሰንበት ዕጨይቲ ኺአሪ ረኸቡ
እቶም ዕጨይቲ ኺአሪ ዝረኸብዎ ኸኣ ናብ ሙሴን ናብ ኣሮንን ናብ ብዘሎ ኣኼባን ኣቕረብዎ
እቲ ኺገብርዎ ዚግባእ ኣይተገልጸን ነበረ እሞ ኣብ ቤት ማእሰርቲ ኣእተውዎ
እግዚኣብሄር ድማ ንሙሴ እቲ ሰብአይ እቲ ሞት ይሙት ብዘሎ እቲ ኣኼባ ኣብ ወጻኢ ሰፈር ብዳርባ እምኒ ይቕተሎ በሎ
ከምቲ እግዚኣብሄር ንሙሴ ዝኣዘዞ ድማ ብዘሎ እቲ ኣኼባ ናብ ወጻኢ ሰፈር ኣውጽኦ ብዳርባ እም ኒ ቐተልዎ ሞተ ኸኣ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተዛረቦም በሎም ድማ ንውሉድ ወለዶኹም ኣብ ወሰን ክዳውንቶም ኣዝፋር ኪገብሩ ኣብ ዘዘፈር ወሰን ከኣ ሰማያዊ ፍሕሶ ኺገብሩ ንገሮም
ነቲ ብእኡ ናብ ም ንዝርና እትኸዱ ዘሎኹም ደድሕሪ ድሌት ልብኹም ን ዓይንኹም ን ከይትስዕቡ ንእኡ ርኢኹም ንዅሉ ትእዛዛት እግዚኣብሄር ም እንቲ ኽትዝክርዎን ክትገብርዎን ዘፈር መዘከሪ ይኹነልኩም
ንዅሉ ትእዛዛተይ ምእንቲ ኽትዝክርዎን ክትገብርዎን ንኣምላኽኩም ከኣ ቅዱሳን ክትዀኑ እዩ
ኣምላኽኩም ምእንቲ ኽኸውን ካብ ምድሪ ግብጺ ዘውጻእኩኹም ኣነ እግዚኣብሄር ኣምላኽኩም እየ
ኣነ እግዚኣብሄር ኣምላኽኩም እየ
ቆራሕ ወዲ ይጽሃር ወዲ ቃሃት ወዲ ሌዊ ዳታንን ኣቢራምን ደቂ ኤልያብ ኦን ከኣ ወዲ ጴሌት ደቂ ሮቤል ሓያሎ ሰባት ካብ ደቂ እስራኤል ክልተ ሚእትን ሓምሳን ሹማምቲ እቲ ኣኼባ ብማሕበር እተጸውዑ ስሙያት ሰባት ሒዞም ንሙሴ ተላዕልዎ
ንሙሴን ንኣሮንን ኪጻረሩ ተኣኪቦም ድማ ብዘለዉ ኣኼባ ዅሎም ቅዱሳን እዮም እግዚኣብሄር ድማ ኣብ ማእከሎም እዩ እሞ እም ብዛ ኣብዚሕኩምዎ ስለምንታይ ኣብ ልዕሊ ማሕበር እግዚኣብሄር ትዕበዩ ኣሎኹም በልዎም
ሙሴ እዚ ምስ ሰምዔ ብገጹ ተደፍኤ
ንቆራሕን ነቶም ኣኼባኡን ከምዚ ኢሉ ተዛረቦም እግዚኣብሄር ጽባሕ እቲ ናቱ ዝዀነን እቲ ቕዱስን እቲ ናብኡ ዜቕርቦን መን ከም ዝዀነ ኬፍልጥ እዩ
ነቲ ዝሐረዮ ኸኣ ናብኡ ኬቕርቦ እዩ
ከምዚ ግበሩ ቆራሕን ብዘሎ ኣኼባኡን ጸጽንሃህኩም ውሰዱ ጽባሕ ድማ ኣብ ቅድሚ እግዚኣብሄር ሓዊ ግበሩሉ ዕጣን ከኣ ኣእትዉሉ
ኪኸውን ድማ እዩ እቲ እግዚኣብሄር ዚሐርዮ ሰብኣይ ንሱ ቅዱስ ይኹን
ኣቱም ደቂ ሌዊ እምብዛ ኣብዚሕኩምዎ
ሙሴ ኸኣ ንቆራሕ በሎ ኣቱም ደቂ ሌዊ ሕጂ ስምዑ
ኣብ ማሕበር እግዚኣብሄር ከተገልግሉ ኣብ ቅድሚ ኣኼባ ደው ኢልኩም ከኣ ከተገልግልዎም ኣም ላኽ እስራኤል ናብኡ ኬቕርበኩም ኢሉ ካብ ኣኼባ እስራኤል ዝፈለየኩም ዶ ውሒዱኩም እዩ ንኣኻን ንዅሎም ኣሕዋትካ ደቂ ሌዊ ድማ ም ሳኻን ናብኡ ኣቕሪቡኩምሲ ክህነትዶ ድማ ደሊኹም ስለዚ ንስኻን ብዘሎ ኣኼባኻን ኣብ ልዕሊ እግዚኣብሄር ኢኹም እተኣከብኩም
ኣሮንከ ኣብ ልዕሊኡ እተጕረምርሙ ንሱ እንታይ እዩ ሙሴ ድማ ንዳታንን ኣቢራም ን ደቂ ኤልያብ ኪጽውዑሉ ለአኸ
ንሳቶም ከኣ ኣይንድይብን በሉ
ኣብ በረኻ ኽትቀትለና ኢልካ ካብታ ጸባን መዓርን እተውሕዝ ምድሪ ዘውጻእካናዶ ውሒዱ እዩ ኣብ ልዕሌና ኽትሽየም ዶ ንርእስኻ ትሸይም ብዝተረፈስ ጸባን መዓርን ናብ እተውሕዝ ም ድሪ ኣየእቶኻናን
ግርሁን ኣታኽልቲ ወይንን ከኣ ኣየረስቴኻናን
ኣዒንቲ እዞም ሰባት እዚኦምዶ ኸተንቊር ደሊኻ ኢኻ ኣይንድይብን
ሙሴ ድማ ኣዝዩ ተናዲዱ ንእግዚኣብሄር ናብ መስዋእቶም ኣይትጠምት ካባታቶም ሓንቲ ኣድጊ እኳ ኣይወሰድኩን ካባታቶም ንሓደ እኳ ኽፉእ ኣይገበርኩን በሎ
ሙሴ ድማ ንቆራሕ ጽባሕ ንስኻን ብዘሎ ኣኼባን ንስኻን ንሳቶምን ኣሮንን ኣብ ቅድሚ እግዚኣብሄር ተረኸቡ
ነፍሲ ወከፍ ከኣ ጽንሃሁ ይውሰድ ዕጣን ድማ ይግበረሉ ነፍሲ ወከፍ ጽንሃሁ ኽልተ ሚእትን ሓምሳን ጽንሃህ ኣብ ቅድሚ እግዚኣብሄር ኣቕርቡ ንስኻን ኣሮንን ከኣ ነፍሲ ወከፍ ጽንሃሁ ይውሰድ በሎ
ነፍሲ ወከፍ ከኣ ጽንሃሁ ወሰደ ሓዊ ድማ ገበረሉ ኣብ ልዕሊኡ ከኣ ዕጣን ኣእተዉሉ ምስ ሙሴን ኣሮንን ከኣ ኣብ ኣፍ ድንኳን ምርኻብ ደው በሉ
ቆራሕ ድማ ንብዘሎ ኣኼባ ኣብ ልዕሊኦም ኣብ ኣፍ ድንኳን ምርኻብ ኣከቦ
ክብሪ እግዚኣብሄር ከኣ ንብዘሎ ኣኼባ ተራእየ
እግዚኣብሄር ድማ ንሙሴን ንኣሮንን ካብ ማእከል እዚ ኣኼባ እዚ ተፈለዩ ብቕጽበት ዓይኒ ኽውድኦም እየ ኢሉ ተዛረቦም
ሽዑ ንሳቶም ኣታ ኣምላኽ ኣምላኽ ነፍሳት ኲሉ ስጋ ሓጢኣት ዝገበረስ ሓደ ሰብኣይ እዩ ንብዘሎ ኣኼባዶ ኽትቊጥዖ ኢኻ ኢሎም ብገጾም ተደፍኡ
እግዚኣብሄር ድማ ንሙሴ ኸምዚ ኢሉ ተዛረቦ ነቲ ኣኼባ ኻብ ዙርያ እቲ ሰፈር ቆራሕን ዳታንን ኣቢራምን ኣግልሱ ኢልካ ተዛረቦም
ሙሴ ድማ ተንሲኡ ናብ ዳታንን ኣቢራም ን ከደ እቶም ዓበይቲ እስራኤል ከኣ ሰዐብዎ
ነቲ ኣኼባ ኸኣ በጃኹም ካብ ድንኳውንቲ እዞም ሕሱማት ሰባት እዚኣቶም ኣግልሱ ብዅሉ ሓጢኣቶም ከይትጠፍኡ ኸኣ ናቶም ዘበለ ኣይትተንክዩ ኢሊ ተዛረቦም
ንሳቶምውን ካብ ዙርያ እቲ ሰፈር ቆራሕን ዳታንን ኣቢራምን ኣግለሱ
ዳታንን ኣቢራምን ግና ወጺኦም ምስ ኣንስቶምን ደቆምን ሕጻናቶምን ኣብ ኣፍ ድንኳውንቶም ደው በሉ
ሙሴ ኸኣ ካብ ፍቓደይ ዘይኰነ ነዚ ዅሉ ግብሪ እዚ ኽገብር እግዚኣብሄር ከም ዝለኣኸኒ በዚ ኽትፈልጡ ኢኹም
እዞም ሰባት እዚኦም ከም ኣማውታ ዅሉ ሰብ እንተ ሞቱ ወይ ንዅሉ ሰብ ዚበጽሕ ጥራይ እንተ በጽሖም ሽዑ እግዚኣብሄር ኣይለአኸንን
እግዚኣብሄር ሓድሽ ነገር እንተ ገበረ ግና እዚኣቶም ም ስ ዅሉ ዘለዎም ብህይወቶም ናብ ሲኦል ኪወርዱ ምድሪ ኣፋ ኸፊታ እንተ ወሐጠቶም ሽዑ እዞም ሰባት እዚኦም ንእግዚኣብሄር ከም ዝነዐቕዎ ኽትፈልጡ ኢኹም በለ
ኰነ ኸኣ እዚ ዅሉ ተዛሪቡ ምስ ወድኤ ኣብ ትሕቲኦም ዘላ ምድሪ ተጨደት ምድሪ ኸኣ ኣፋ ኸፈተት ንኣታቶምን ነባይቶምን ንዅሎም ናይ ቆራሕ ሰብን ንዅሉ ገንዘቦምን ወሓጠቶም
ንሳቶም ምስ ኲሉ ዘለዎም ብህይወቶም ናብ ሲኦል ወረዱ ምድሪ ኸኣ ደፈነቶም ካብ ማእከል ማሕበር ድማ ጠፍኡ
እቶም ኣብ ዙርያኦም ዝነበሩ ብዘለዉ እስራኤል ከኣ ጭራሕምራሖም ሰሚዖም ንኣና ድማ ምድሪ ኸይትውሕጠና ኢሎም ሀደሙ
ካብ እግዚኣብሄር ከኣ ሓዊ ወጸ ነቶም ዚዐጥኑ ዝነበሩ ኽልተ ሚእትን ሓምሳን ሰባት ድማ በልዖም
እግዚኣብሄር ድማ ንሙሴ ኸምዚ ኢሉ ተዛረቦ ንኣልኣዛር ወዲ ኻህን ኣሮን እቲ ጽንሃሃት ተቐዲሱ እዩ እሞ ካብቲ ንዳድ ኣውጽኣዮ ነቲ ሓዊ ኸኣ ናብዝን ናብትን ፋሕ ኣብሎ በሎ
ነቲ ጽንሃሃት ናይቶም ብሓጢኣቶም ህይወቶም ዘጥፍኡ እቲ መሰውኢ ብእኡ ኺልበጥ ኣርቂቖም ይቐጥቅጥዎ
ናብ ቅድሚ እግዚብሄር ኣቕሪቦምዎ እዮም እሞ ተቐዲሱ እዩ
ንደቂ እስራኤል ድማ ትእምርቲ ይኹን
ኣልኣዛር ካህን ከኣ ነቲ እቶም ዝነደዱ ዘቕረብዎ ጽንሃሃት ኣስራዚ ወሰደ ንመለበጢ መሰውኡ ኪኸውን ከኣ ኣርቀቕዎ
ካብ ዘርኢ ኣሮን ዘይኰነ ጓና ሰብ ኪዐጥን ኢሉ ናብ ቅድሚ እግዚኣብሄር ከይቐርብ ከም ቆራሕን ከም ኣኼባኡን ከይኸውን ከም ቲ እግዚኣብሄር ብኢድ ሙሴ ዝበሎ ንደቂ እስራኤል መዘከርታ ይኹን
ንጽብሒቱ ድማ ብዘሎ እቲ ኣኼባ ደቂ እስራኤል ንስኻትኩም ንህዝቢ እግዚኣብሄር ቀተልኩምዎ ኢሎም ኣብ ልዕሊ ሙሴን ኣሮንን ኣጕረምረሙ
ኰነ ኸኣ እቲ ኣኼባ ናብ ልዕሊ ሙሴን ኣሮንን ምስ ተኣከበ ናብ ድንኳን ምርኻብ ኣቢሎም ግልጽ በሉ እንሆ ድማ ደበና ጐልበቦ ክብሪ እግዚኣብሄር ከኣ ተራእየ
ሙሴን ኣሮንን ድማ ናብ ቅድሚ ድንኳን ምርኻብ መጹ
እግዚኣብሄር ድማ ንሙሴ ካብ ማእከል እዚ ኣኼባ እዚ ፍልይ በሉ ኣነ ብቕጽበት ዓይኒ ኸጥፍኦም እየ ኢሉ ተዛረቦም
ንሳቶም ብገጾም ተደፍኡ
ሙሴ ኸኣ ንኣሮን ካብ ቅድሚ እግዚኣብሄር ቊጥዓ ወጺኡ መዓት ጀሚሩ እዩ እሞ ጽንሃህካ ወሲድካ ካብ መሰውኢ ሓዊ ግበረሉ ዕጣን ከኣ ኣእትወሉ ቀልጢፍካ ድማ ናብቲ ኣኼባ ኺድ እሞ ኣተዐርቆም በሎ
ኣሮን ከኣ ከምቲ ሙሴ ዝበሎ ጽንሃህ ወሰደ ናብ ማእከል ማሕበር ድማ ጐየየ
እንሆ ኸኣ እቲ መዓት ኣብቶም ህዝቢ ጀሚሩ ነበረ ዕጣን ገይሩ ድማ ነቲ ህዝቢ ጀሚሩ ነበረ ዕጣን ገይሩ ድማ ነቲ ህዝቢ ኣተዐርቖ
ኣብ መንጎ ምውታንን ህያዋንን ደው በለ እቲ መዓት ከኣ ዝግ በለ
ብጀካ እቶም ብሰሪ ቆራሕ ዝሞቱ እቶም ብመዓት ዝሞቱ ዓሰርተው ኣርባዕተ ሽሕን ሾብዓተ ሚእትን ኰኑ
ኣሮን ድማ ናብ ሙሴ ናብ ኣፍ ድንኳን ምርኻብ ተመልሰ እቲ መዓት ከኣ ዝግ በለ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ተዛረቦም እሞ ኻባታቶም ከካብ ማይ ቤት ኣቦታቶም በበትሪ ካብ ኲሎም ሹማምቶም ከከም ማይ ቤት ኣቦታቶም ዓሰርተው ክልተ በትሪ ውሰድ
ስም ነፍሲ ወከፍ ከኣ ኣብ በበትሩ ጽሐፍ
ነንሹም ማይ ቤት ኣቦታቶም ሓንቲ በትሪ ትኹን እሞ ስም ኣሮን ኣብ ልዕሊ በትሪ ሌዊ ጽሐፍ
ናብቲ ኣነ ምሳኻትኩም ዝራኸበሉ ናብ ድንኳን ምርኻብ ኣብ ቅድሚ ምስክር ከኣ ኣንብረን
ኪኸውን ድማ እዩ እቲ ዝሐሬኽዎ ሰብኣይ በትሩ ኽትጥጥዕ እያ
እቲ ደቂ እስራኤል ዜጕረምርሙልኩም ምጕርምራም ከኣ ኣብ ቅድመይ መወዳእታ ኽገብረሉ እየ
ሙሴ ኸኣ ንደቂ እስራኤል ተዛረቦም ኲሎም ሹማምቶም ድማ ኣባትር በብማይ ቤት ኣቦታቶም ነናይ ሹም ሓደ ዓሰርተው ክልተ በትሪ ሀብዎ
በትሪ ኣሮን ከኣ ኣብ ማእከል ኣባትሮም ነበረት
ሙሴ ድማ ነተን ኣባትር ኣብ ድንኳን ምስክር ኣብ ቅድሚ እግዚኣብሄር ኣንበረን
ኰነ ድማ ሙሴ ንጽብሒቱ ናብ ድንኳን ምስክር ኣተወ እንሆ ኸኣ በትሪ ኣሮን እታ ናይ ቤት ሌዊ ጠጢዓ ጸንሔት ቈጽሊ ኸኣ ኣውጽኤት ዕምባባውን ዓምበበት ብሱል ካዕካዕ ድማ ፈረየት
ሙሴ ኸኣ ንዅለን ኣባትር ካብ ቅድሚ እግዚኣብሄር ናብ ኲሎም ደቂ እስራኤል ኣውጽኤን ርእዮም ድማ ነፍሲ ወከፍ በትሩ ወሰደ
እግዚኣብሄር ድማ ንሙሴ ንደቂ ዓመጻ ም እንቲ ኸይሞቱ ነቲ ናባይ ምጕርምራሞም መወዳእታ ኽትገብር ትእምርቲ ኽትኰኖም ንበትሪ ኣሮን ኣብኡ ኽትሕሎ ናብ ቅድሚ ምስክር ምለሳ በሎ
ሙሴ ኸኣ እዚ ገበረ ከምቲ እግዚኣብሄር ዝአዘዞ ኸምኡ ገበረ
ደቂ እስራኤል ድማ ንሙሴ እንሆ ሞትና ጠፋእና ኲልና ጠፋእና
ነፍሲ ወከፍ ዝቐረበ ናብ ማሕበር እግዚኣብሄር ዝቐረበ ይመውት ኣሎ
ኲልናዶ ኽንጠፍእ ኢና ኢሎም ተዛረብዎ
እግዚኣብሄር ድማ ንኣሮን በሎ ንስኻን ደቅኻን ቤት ኣቦኻ ድማ ምሳኻን ነቲ ኽፍኣት መቕደስ ጹሩ
ንስኻን ደቅኻ ኸኣ ምሳኻን ነቲ ኽፍኣት ክህነትኩም ጹሩ
ኣሕዋትካ ነገድ ሌዊ ነገድ ኣቦኻ ድማ ምሳኻ ዀይኖም ምእንቲ ኼገልግሉኻ ምሳኻ ኣቕርቦም ንስኻ ግና ደቅኻ ኸኣ ምሳኻ ኣብ ቅድሚ ድንኳን ም ስክር ኩኑ
ንሳቶም ድማ ሓለዋኻን ሓለዋ ዅሉ ድንኳንን ይሐልዉ ንሳቶም ን ንስኻትኩምን ምእንቲ ኸይትሞቱ ናብ ኣቓሑ መቕደስን ናብ መሰውእን ጥራይ ኣይቕረቡ
ኣብ ኲሉ ኣገልግሎት ድንኳን ምሳኻ ዀይኖም ኣብ ሓለዋ ድንኳን ምርኻብ ይሐልዉ ጓና ግና ኣይቕረብኩም
ድማ መሊሱ ዅራ ናብ ደቂ እስራኤል ምእንቲ ኸይመጽእሲ ንስኻትኩም ሐለዋ መቕደስን ሓለዋ መሰውእን ሐልዉ
እንሆ ኣነ ነሕዋትኩም ሌዋውያን ካብ ማእከል ደቂ እስራኤል ወሰድክዎም ንኣኻትኩም እተዋህቡ ህያብ እዮም ንሳቶም ኣብ ድንኳን ምርኻብ ኬገልግሉ ንእግዚኣብሄር ተወፈዩ
ንስኻን ደቅኻ ኸኣ ም ሳኻን ብናይ መሰውኢ ነገርን ውሽጢ መጋረጃ ዘበለን ክህነትኩም ሐልዉን ኣገልግሉን
እቲ ኣገልግሎት ክህነት ከም ህያብ ሂበኩም እየ
ጓና እንተ ቐረበ ግና ይሙት
እግዚኣብሄር ድማ ንኣሮን ተዛረቦ እንሆ ኣነ ሓለዋ እቲ ዚልዐል መስዋእተይ እቲ ናይ ደቂ እስራኤል እተቐደሰ ዅሉ ነገር ክትሕሉ ሂበካ ኣሎኹ
ንኣኻ ብምቕባእ መሰል ዘለኣለም ገይረ ንደቅኻ ሂበዮ ኣሎኹ
ካብቲ ኻብ ሓዊ ዝተረፈ ቅዱስ ቅዱሳን እዚ ንኣኻ ይኹን እቲ ዜቕርቡለይ ኲሉ መባኦም ኲሉ ናይ ብልዒ መስዋእቶምን ኲሉ ናይ ሓጢኣት መስዋእቶምን ኲሉ ናይ በደል መስዋእቶምን ንሱ ንኣኻን ንደቅኻን ቅዱስ ቅዱሳን ይኹን
ኣብ ቅዱስ ቅዱሳን ኴንካ ብልዓዮ ኲሉ ተባዕታይ ይብልዓዮ ቅዱስ ይኹነልካ
እዚ ንኣኻ እዩ እቲ ኻብ መባኦም ዚልዐል መስዋእትን እቲ ደቂ እስራኤል ዜቕርብዎ ዚውዝወዝ መስዋእትን ንኣኻ ነወዳትካን ነዋልድካን ድማ ምሳኻ መሰል ዘለኣለም ገይረ ሂበካ ኣሎኹ
ኣብ ቤትካ ንጹህ ዘበለ ይብልዓዮ
ካብ ዘይቲ ዝበለጸ ዅሉን ካብ ወይንን ካብ ስርናይን ዝበለጸ ዅሉን ንእግዚኣብሄር ዚህብዎ በዅራት ንኣኻ ሂበካ ኣሎኹ
ኣብ ምድሮም ዘሎ ዅሉ በዅሪ ፍረ ናብ እግዚኣብሄር ዜምጽእዎ ንኣኻ ይኹን ኣብ ቤትካ ንጹህ ዘበለ ኻብኡ ይብላዕ
ኣብ እስራኤል እተሐርመ ዅሉ ንኣኻ ይኹን
ካብ ኲሉ ስጋ ማሕጸን ዚኸፍት ዘበለ ሰብ ኰነ ሓደው እንስሳ ናብ እግዚኣብሄር ዜቕርብዎ ንኣኻ ይኹን
ንበዅሪ ሰብ ግና በጃ ሀበሉ ንበዅሪ ርዅስ እንስሳ ኸኣ በጃ ሀበሉ
ነቶም እትብጀዎም ድማ ካብ ወዲ ወርሒ ዝዀነ ከም ገምጋምካ ብሲቃል መቕደስ ንሱ ኸኣ ዕስራ ጌራ ብሓሙሽተ ሲቃል ብሩር ተበጀዎም
በዅሪ ላምን በዅሪ በጊዕን በዅሪ ጤልን ግና ቅዱሳት እዮም እሞ ኣይትበጀዎም ደሞም ኣብ መሰውኢ ንጸጎ ስብሖም ከኣ ንእግዚኣብሄር ንጥዑም ጨና ንመስዋእቲ ሓዊ ኣሕርሮ
ስጋኦም ከኣ ንኣኻ ይኹን ከም ሓኸለ እቲ ዚውዝወዝ መስዋእትን ከም የማናይ እግርን ንኣኻ ይኹን
ናይቲ ቅዱስ ነገር ደቂ እስራኤል ንእግዚኣብሄር ዜቕርብዎ ዅሉ ዚልዐል መስዋእቲ ንኣኻ ነወዳትካን ነዋልድካን ድማ ምሳኻ መሰል ዘለኣለም ገይረ ሂበካ ኣሎኹ
ንሱ ንኣኻን ንዘርእኻ ድማ ምሳኻን ኣብ ቅድሚ እግዚኣብሄር ንዘለኣለም ኪዳን ጨው እዩ
እግዚኣብሄር ድማ ንኣሮን በሎ ኣብ ምድሮም ርስቲ ኣይሀሉኻ ኣብ ማእከሎም ከኣ ግደ ኣይሀሉኻ ኣብ ማእከል ደቂ እስራኤል ግዴኻን ርስትኻን ኣነ እየ
ንደቂ ሌዊ ድማ ኣብ ክንዲ እቲ ኣገልግሎቶም ኣብ ድንኳን ምርኻብ ዜገልግልዎ ኣገልግሎት እንሆ ኲሉ ዕሽር እስራኤል ንርስቲ ሂበዮም ኣሎኹ
ድሕሪ ደጊም ደቂ እስራኤል ምእንቲ ሓጢኣት ከይጾሩን ከይሞቱን ናብ ድንኳን ምርኻብ ኣይቕረቡ
ሌዋውያን ግና ኣብቲ ዕዮ ድንኳን ምርኻብ የገልግሉ እቲ በደሎም ከኣ ንሳቶም ይጹርዎ እዚ ንውሉድ ወለዶኹም ሕጊ ዘለኣለም ይኹን
ኣብ ማእከል ደቂ እስራኤል ድማ ርስቲ ኣይረስተዩ
እቲ ደቂ እስራኤል ንእግዚኣብሄር ንዚልዐል መስዋእቲ ዚህብዎ ዕሽር ሌዋውያን ርስቲ ሂበዮም እየ እሞ ስለዚ ኣብ ማእከል ደቂ እስራኤል ርስቲ ኣይሀልዎም በልክዎም
እግዚኣብሄር ድማ ንሙሴ ኸምዚ ኢሉ ተዛረቦ ንሌዋውያን ተዛረቦም በሎም ከኣ እቲ ኻባታቶም ከም ርስትኹም ገይረ ዝሀብኩኹም ዕሽር ካብ ደቂ እስራኤል ምስ እትወስዱ ካብኡ ንእግዚኣብሄር ዚልዐል መስዋእቲ ካብቲ ዕሽርሲ ዕሽር ኣቕርቡ
እዚ ዚልዐል መስዋእትኹም ድማ ከም ስርናይ ካብ ዓውዲ ከም ወሓዚ ኻብ መጽመቚ ይቚጸረልኩም
ከምኡ ንስኻትኩም ድማ ካብቲ ኻብ ደቂ እስራኤል እትወስድዎ ዅሉ ዕሽርኩም ንእግዚኣብሄር ዚልዐል መስዋእቲ ኣቕርቡ ካብኡ እቲ ናይ እግዚኣብሄር ዚልዐል መስዋእቲ ንኻህን ኣሮን ሀቡ
ካብቲ እተዋህበኩም ኲሉ ካብቲ እተቐደሰ ኻብ ኲሉ እቲ ብሉጹ እቲ ናይ እግዚኣብሄር ዚልዐል መስዋእቱ ኣቕርቡ
በሎም ድማ እቲ ዝበለጸ ኻብኡ ምስ እተቕርቡ ንሌዋውያን ከምቲ እቶት ዓውድን ከም እቶት መጽመቚን ይቚጸረሎም
ናይቲ ኣብ ድንኳን ምርኻብ እተገልግልዎ ማሕድሮኹም እዩ እሞ ንስኻትኩምን ስድራ ቤትኩምን ኣብ ዝዀነ ቦታ ብልዕዎ
ካብኡ እቲ ዝበለጸ ምስ ኣልዐልኩም ብዛዕባኡ ሓጢኣት ኣይትጾሩን እቲ ደቂ እስራኤል ዝቐደስዎ ኸኣ ኣይተርክሱን ኣይትሞቱን ከኣ
እግዚኣብሄር ድማ ንሙሴን ንኣሮንን ከምዚ ኢሉ ተዛረቦም እቲ እግዚኣብሄር ከምዚ ኢሉ ዝአዘዞ ትእዛዝ ሕጊ እዚ እዩ ሓንቲ ጕድለትን ኣበርን ዜብላ ኣርዑት ዘይተሰቕለላ ጣላ ላም ኬምጽኡልካ ንደቂ እስራኤል ንገሮም
እዚኣ ንኻህን ኣልኣዛር ሀብዎ ንሱ ናብ ወጻኢ ሰፈር የውጽኣያ እሞ ሓደ ኣብ ቅድሚኡ ይሕረዳ
ካህን ኣልኣዛር ከኣ ካብቲ ደማ በጻብዑ ይውሰድ ብሸነኽ ቅድሚት ድንኳን ምርኻብ ካብ ደማ ሾብዓተ ሳዕ ይንጸግ
ነታ ላም ከኣ ኣብ ቅድሚ ዓይኑ የንድዳ ቈርበታን ስጋኣን ደማን ምስናይ ፈርሳ ይንደድ
እቲ ኻህን ድማ ዕጨይቲ ጽሕድን ስምዕዛን ጽሩይ ቀይሕ ፈትልን ይውሰድ ናብ ማእከል እቲ ኣርሒ እትነደሉ ዘላ ሓዊ ይደርብዮ
እቲ ኻህን ከኣ ክዳውንቱ ይሕጸብ ስጋኡውን ብማይ ይተሐጸብ ድሕርቲ ናብ ሰፈር ይእቶ
እቲ ኻህን ከኣ ክሳዕ ምሸት ርኹስ ይኹን
እቲ ዘንደዳ ድማ ክዳውንቱ ብማይ ይሕጸብ ስጋኡውን ብማይ ይተሓጸብ ክሳዕ ምሸት ከኣ ርኹስ ይኹን
ነቲ ሓመዅስቲ እታ ኣርሒ ኸኣ ንጹህ ዝዀነ ሰብ ይኣክቦ
ኣብ ወጻኢ ሰፈር ድማ ኣብ ጽሩይ ቦታ የንብሮ
እዚ መስዋእቲ ሓጢኣት እዩ እሞ ንኣኼባ ደቂ እስራኤል ንዜንጽህ ማይ ኪኸውን ይተሐሎ
እቲ ሓመዅስቲ እታ ኣርሒ ዝአከበ ሰብ ድማ ክዳውንቱ ይሕጸብ ክሳዕ ምሸትውን ርኹስ ይኹን
እዚ ንደቂ እስራኤልን ኣብ ማእከሎም ንዚነብር ጓናን ሕጊ ዘለኣለም ይኹን
ንዝዀነ ዝሞተ ስጋ ሰብ ዝተንከየ ሾብዓተ መዓልቲ ርኹስ ይኹን
ንሱ ብሳልሰይቲ መዓልቲ ይንጻህ ብሳብዐይቲ መዓልቲ ኸኣ ኪነጽህ እዩ
በታ ሳልሰይቲ መዓልቲ እንተ ዘይነጽሄ ግና በታ ሳብዐይቲ መዓልቲ ኸኣ ኣይነጽህን እዩ
ናይ ዝሞተ ሰብ ምዉት ስጋ ዝተንከየ ዘበለ እሞ ዘይነጽሄ ንማሕደር እግዚኣብሄር ኣርከሰ እታ ነፍሲ እቲኣ ኻብ እስራኢል ትመንቈስ
እቲ ማይ ምንጻህ ኣብ ልዕሊኡ ስለ ዘይተነጽጎ ርኹስ እዩ ርኽሰቱ ገና ኣብ ልዕሊኡ ኣሎ
ሰብ ኣብ ሓደ ድንኳን ምስ ዚመውት እቲ ሕጊ እዚ እዩ ነፍሲ ወከፍ ናብቲ ድንኳን ዝአተወን ነፍሲ ወከፍ ኣብቲ ድንኳን ዘሎን ሾብዓተ መዓልቲ ርኹስ ይኹን
ኲሉ ኽፉት ኣብ ልዕሊእ እተኣስረ መኽደን ዜብሉ ኣቕሓ ርኹስ ይኹን
ኣብ መሮር ብሴፍ ንተቐትለ ወይ ንዝሞተ ወይ ዓጽሚ ሰብ ወይ መቓብር ዝተንከየ ዘበለ ሾብዓተ መዓልቲ ርኹስ ይኹን
ነቲ ዝረኸሰ ድማ ካብ ሓመዅስቲ እቲ ዝሐረረ መስዋእቲ ሓጢኣት ይውሰዱ ኣብ ኣቕሓ ገይሮም ድማ ኣብ ልዕሊኡ ህያው ማይ ይኽዐዉሉ
ሓደ ንጹህ ሰብ ድማ ስምዕዛ ይውሰድ እሞ ኣብቲ ማይ ጠሚዑ ኣብ ልዕሊ እቲ ድንኳንን ኣብ ልዕሊ እቲ ኣቓሑን ኣብ ልዕሊ እቶም ኣብኡ ዝነብሩ ነፍሳትን ኣብ ልዕሊ እቲ ንዓጽሚ ወይ ነቲ እተቐትለ ወይ ንዝሞተ ወይ ንመቓብር ዝተንከየን ይንጸግ
እቲ ንጹህ ኣብ ልዕሊ እቲ ርኹስ በታ ሳልሰይቲ መዓልትን በታ ሳብዐይቲ መዓልትን ይንጸገሉ ኣብታ ሳብዐይቲ መዓልቲ ኸኣ ኬንጽሆ እዩ
ክዳውንቱ ድማ ይሕጸብ ብማይ ከኣ ይተሐጸብ ምሸት ድማ ኪነጽህ እዩ
ዝረኸሰ ሰብ ግና ዘይነጽሄ ኸኣ መቕደስ እግዚኣብሄር ኣርኪሱ እዩ እሞ እታ ነፍሲ እቲኣ ኻብ ማእከል እታ ማሕበር ትመንቈስ
ማይ ምንጻህ ስለ ዘይተነጽጎውን ርኹስ እዩ
እዚ ድማ ሕጊ ዘለኣለም ይኹነሎም
እቲ ማይ ም ንጻህ ዝነጸገ ኸኣ ክዳውንቱ ይሕጸብ እቲ ማይ ም ንጻህ ዝተንከየ ድማ ክሳዕ ምሸት ርኹስ ይኹን
እቲ ርኹስ ዝተንከየ ዘበለ ኸኣ ርኹስ እዩ ዝተንከየቶ ነፍሲ ድማ ክሳዕ ምሸት ርኽስቲ ትኹን
ብዘሎ ኣኼባ ደቂ እስራኤል ከኣ በታ ቐዳመይቲ ወርሒ ናብ በረኻ ጺን ኣተዉ ኣብ ቃዴስ ድማ ጸንሑ
ሚርያም ከኣ ኣብኡ ሞተት ኣብኡውን ተቐብረት
እቲ ኣኼባ ድማ ማይ ኣይነበሮን ሽዑ ኣብ ልዕሊ ሙሴን ኣብ ልዕሊ ኣሮንን ተኣከቡ
እቶም ህዝቢ ኸኣ ንሙሴ እቲ ኣሕዋትና ኣብ ቅድሚ እግዚኣብሄር ኪሞቱ ኸለዉ እንተ ንመውት መን ምሀበና ንሕናን ከብትናን ድማ ኣብኡ ኽንመውት ስለምንታይ ንማሕበር እግዚኣብሄር ናብዚ በረኻ እዚ ኣምጻእኩምዎ ስለምንታይከ ናብዛ ኽፍእቲ ቦታ ኸተምጽኡና ኻብ ግብጺ ኣደየብኩምና ናይ ዘርኢ ወይ ናይ በለስ ወይ ናይ ወይኒ ወይ ናይ ሮማን ቦታ ኣይኰነትን ዚስተ ማይውን የብላን ኢሎም ተቛየቚዎ
ሙሴን ኣሮንን ከኣ ካብ ቅድሚ ማሕበር ናብ ኣፍ ድንኳን ምርኻብ ከዱ ብገጾም ድማ ተደፍኡ
ክብሪ እግዚኣብሄር ከኣ ተራእዮም
እግዚኣብሄር ድማ ንሙሴ ኸምዚ ኢሉ ተዛረቦ ነታ በትሪ ውሰዳ ንስኻን ሓውካ ኣሮንን ከኣ ነቲ ኣኼባ ኣክብዎ ኣብ ቅድሚኦም ድማ ነቲ ኸውሒ ተዛረብዎ ንሱ ኸኣ ማዩ ይህብ
ንስኻውን ካብቲ ኸውሒ ማይ ተውጽኣሎም ነቲ ኣኼባን ንኸብቶምን ከኣ ተስቲ
ሙሴ ድማ ኸምቲ ዝአዘዞ ነታ በትሪ ኻብ ቅድሚ እግዚኣብሄር ወሰዳ ሙሴን ኣሮንን ድማ ነታ ማሕበር ኣብ ቅድሚ እቲ ኸውሒ ኣኪቦም ኣቱም ዓለወኛታት ሕጂ ስምዑ ካብዚ ኸውሒ እዚዶ ማይ ከነውጽኣልኩም ኢና በሎም
ሙሴ ድማ ኢዱ ኣልዒሉ ነቲ ኸውሒ ብበትሩ ኽልተ ሳዕ ወቕዖ ብዙሕ ማይ ከኣ ወጸ እቲ ኣኼባን ከብቶምን ሰተዩ
እግዚኣብሄር ድማ ንሙሴን ንኣሮንን ኣብ ቅድሚ ደቂ እስራኤል ክትቅድሱኒ ብኣይ ስለ ዘይአመንኩም ስለዚ ነዛ ማሕበር እዚአ ናብታ ዝሀብክዎም ምድሪ ኣይተእትውዎምን ኢኹም በሎም
እዚ ማይ መሪባ እቲ ደቂ እስራኤል ምስ እግዚኣብሄር እተቛየቑሉ ንሱ ኸኣ ኣባታቶም እተቐደሰሉ እዩ
ሙሴ ድማ ካብ ቃዴስ ናብ ንጉስ ኤዶም ሓውካ እስራኤል ከምዚ ይብል እቲ ዝረኸበና ዅሉ መከራ ንስኻ ትፈልጥ ኣሎኻ ኣቦታትና ናብ ግብጺ ኸመይ ከም ዝወረዱ ኣብ ግብጺ ኸኣ ነዊሕ ዘበን ተቐመጥና ግብጻውያን ድማ ንኣናን ነቦታትናን ሐሰሙና
ናብ እግዚኣብሄር ምስ ኣእዌና ንሱ ቓልና ሰምዔ መልኣኽ ሰዲዱ ድማ ካብ ግብጺ ኣውጽኣና
እንሆ ኸኣ ንሕና ኣብ ወሰን ዶብካ ኣብ ዘላ ኸተማ ቃዴስ ኣሎና
በጃኻ ብምድርካ ኣሕልፈና ብግርሁን ብቦታ ወይንን ኣይንሐልፍን ማይ ዔላ ኸኣ ኣይንሰትን ዶብና ኽሳዕ እንሐልፍ ንየማን ወይ ንጸጋም ኣይነግልስን ብጐደና ንጉስ ንኸይድ ኢሉ ልኡኻት ሰደደሉ
ኤዶም ግና ወጺኤ ብሴፍ ከይቃባበለካ ብኣይ ኣይትሕለፍ በሎ
ደቂ እስራኤል ከኣ ብጐደና መገዲ ንድይብ ኣነን ከብተይን ካብ ማይካ እንተ ሰቴና ድማ ዋጋ እህብ
ጥራይ እንግረይ ነገር ዜልቦ ኣሕልፈኒ በልዎ
ንሱ ድማ ኣይትሓልፍን በለ
ኤዶም ድማ ምስ ብዙሕ ህዝብን ብሓያል ኢድን ኪቃባበሎ ወጸ
በዚ ኸምዚ ኤዶም ንእስራኤል ብዶቡ ምሕላፍ ምስ ከልኦ እስራኤል ካብኡ ኣግለሰ
ካብ ቃዴስ ድማ ተጓዕዙ ብዘሎ እቲ ኣኼባ ደቂ እስራኤል ከኣ ናብ ከረን ሆር መጸ
እግዚኣብሄር ድማ ንሙሴን ንኣሮንን ኣብ ከረን ሆር ኣብ ወሰን ምድሪ ኤዶም ከምዚ ኢሉ ተዛረቦም ኣብ ማይ መሪባ ንትእዛዘይ ስለ ዝአቤኹምዎ ኣሮን ናብቲ ንደቂ እስራኤል ዝሀብክዎም ምድሪ ኣይኣቱን እዩ እሞ ናብ ሰቡ ይተአከብ
ንኣሮንን ንኣልኣዛር ወዱን ውሰድ ናብ ከረን ሆር ድማ ኣደይቦም
ንኣሮን ከኣ ኣልባሱ ግፈፎ ንኣልኣዛር ወዱ ድማ ክደኖ
ኣሮን ከኣ ናብ ህዝቡ ይተኣከብ ኣብኡውን ይሙት
ሙሴ ኸኣ ከምቲ እግዚኣብሄር ዝአዘዞ ገበረ ብዘሎ እቲ ኣኼባ እናረአዮምውን ናብ ከረን ሆር ደየቡ
ሙሴ ድማ ንኣሮን ኣልባሱ ገፊፉ ንኣልኣዛር ወዱ ኸደኖ
ኣሮን ከኣ ኣብኡ ኣብ ርእሲ እቲ ኸረን ሞተ
ሙሴን ኣልኣዛርን ድማ ካብቲ ኸረን ወረዱ
ኲሉ እቲ ኣኼባ ኣሮን ከም ዝሞተ ምስ ረአየ ብዘለዉ ቤት እስራኤል ንኣሮን ሰላሳ መዓልቲ በኸዩሉ
እቲ ኣብ ደቡብ ዚነብር ንጉስ ኣራድ ከነኣናዊ እስራኤል ብመገዲ ኣታሪም ከም ዝመጸ ምስ ሰምዔ ምስ እስራኤል ተዋግኤ ካባታቶም ከኣ ገለ ምርኮ ማረኸ
ሽዑ እስራኤል እዚ ህዝቢ እዚ ኣብ ኢደይ ኣሕሊፍካ እንተ ሂብካንስ ከተማታቶም ክሐርመን እየ ኢሉ ንእግዚኣብሄር መብጽዓ ተመባጽዔ
እግዚኣብሄር ድማ ቃል እስራኤል ሰም ዔ ንከነኣናውያን ከኣ ኣብ ኢዶም ሀቦም ንኣታቶም ን ንኸተማታቶምን ድማ ሐረምዎም ስም እታ ቦታ ኸኣ ሖርማ ተባህለት
ካብ ከረን ሆር ንምድሪ ኤዶም ኪዞሩ ንባሕሪ ኤርትራ ኣቢሎም ተጓዕዙ ነፍሲ እቲ ህዝቢ ኸኣ ብመገዲ ዓቕሊ ኣጽበበት
እቲ ህዝቢ ድማ ኣብዚ እንጌራ የልቦን ማይ ድማ የልቦን ነዚ ፈኲሽ እንጌራ ኸኣ ነፍስና መንያቶ እያ እሞ ኣብ በረኻ ኽንመውትከ ስለምንታይ ካብ ግብጺ ኣደየብኩምና ኢሎም ኣብ ኣምላኽን ኣብ ሙሴን ተዛረቡ
እግዚኣብሄር ከኣ ዚነዱ ኣትማን ናብ ህዝቢ ሰደደ
ነቲ ህዝቢ ድማ ነኸስዎ ካብ እስራኤል ከኣ ብዙሕ ህዝቢ ሞተ
ሽዑ እቶም ህዝቢ ናብ ሙሴ መጺኦም ኣብ ልዕሊ እግዚኣብሄርን ኣብ ልዕሌኻን ብምዝራብና ሓጢኣት ገበርና ነዞም ኣትማን ኬርሕቐልና ንእግዚኣብሄር ለምነልና በሉ
ሙሴ ድማ ምእንቲ እቲ ህዝቢ ለመነ
እግዚኣብሄር ከኣ ንሙሴ ዚነድድ ተመን ንኣኻ ግበር ኣብ ባላ ድማ ስቐሎ
ኪኸውን ከኣ እዩ እተነኽሰ ዘበለ ናብኡ እንተ ጠመተ ኪሓዊ እዩ
ሙሴ ኸኣ ካብ ኣስራዚ ተመን ገበረ ኣብ ባላውን ሰቐሎ
ኰነ ኸኣ ገለ ተመን ንሰብ እንተ ነኸሰ ናብቲ ተመን ኣስራዚ ም ስ ዚጥም ት ይሐዊ ነበረ
ደቂ እስራኤል ድማ ተጓዕዙ ኣብ ኦቦት ከኣ ሰፈሩ
ካብ ኦቦት ተጓዒዞም ድማ ኣብ መንጽር ሞኣብ ብሸነኽ ምብራቕ ኣብ ዘሎ በረኻ ኣብ ዒየዓባሪም ሰፈሩ
ኣብኡ ተጓዒዞም ከኣ ኣብ ለሰ ዘሬድ ሰፈሩ ካብኡ ተጓዒዞም ድማ ኣብ ማዕዶ እቲ ኣብ በረኻ ዘሎ ኻብ ዶብ ኣሞራውያን ዚወጽእ ኣርኖን ሰፈሩ
ኣርኖን ከኣ ኣብ መንጎ ሞኣብን ኣሞራውያንን ዘሎ ዶብ ሞኣብ እዩ
ስለዚ ኣብ መጽሓፍ ውግእ እግዚኣብሄር ተባሂሉ እዩ ዋሄብ ኣብ ሱፋ ለሴታት ኣርኖን ከኣ ናብቲ ዓር እትነብረሉ ዜብል ቊልቊለት ለሴታት ድማ ናብ ዶብ ሞኣብውን ዚጽጋዕ
ካብኡ ድማ ናብ ቤዔር ተጓዕዙ እቲ እግዚኣብሄር ብዛዕባኡ ንሙሴ ነቲ ህዝቢ ኣክቦ ኣነውን ማይ ክህቦም እየ ዝበሎ ዔላ ንሱ እዩ
ሽዑ እስራኤል እዚ መዝሙር እዚ ዘመረ ኣታ ዔላ ፈልፍል ንእኡ ዘምሩሉ እቲ ሹማምቲ ዝዀዐትዎ ኣውራታት ህዝቢ ብዘንጊ መንግስቲ በባትሮም ዘጐድጐድዎ ዔላ
ካብ በረኻ ድማ ናብ ማታና ካብ ማታና ኸኣ ናብ ናሓሊኤል ካብ ናሓሊኤል ድማ ናብ ባሞት ካብ ባሞት ከኣ ናብቲ ኣብ መሮር ሞኣብ ዘሎ ለሰ ናብቲ ናብ በረኻ ዚርኢ ርእሲ ጲስጋ ተጓዕዙ
እስራኤል ድማ ናብ ሲሆን ንጉስ ኣሞራውያን ብም ድርኻ ኣሕልፈኒ ናብ ግርሁን ናብ ወይንን ኣይነግልስን ማይ ዔላውን ኣይንሰትን ዶብካ ኽሳዕ እንሐልፍ ብጐደና ንጉስ ንኸይድ ኢሉ ልኡኻት ሰደደ
ሲሆን ከኣ እስራኤል ብዶቡ ኺሐልፍ ኣይፈቐደን እሞ ሲሆን ኲሉ ህዝቡ ኣኪቡ ንእስራኤል ኪቃባበሎም ናብ በረኻ ወጸ ናብ ያሃጽ መጺኡ ኸኣ ም ስ እስራኤል ተዋግኤ
እስራኤል ግና ብስሕለት ሴፍ ወቕዖ ምድሩ ኸኣ ካብ ኣርኖን ክሳዕ ያቦቅ ክሳዕ ደቂ ኣሞን ወረሰ
ዶብ ደቂ ኣሞን ግና ጽኑዕ ነበረ
እስራኤል ድማ ንዅለን እተን ከተማታት እቲኤን ሐዘን እስራኤል ከኣ ኣብ ኲለን ከተማታት ኣሞራውያን ኣብ ሔስቦንን ኲለን ዓድታታን ተቐመጠ
ሔስቦን ከተማ ሲሆን ንጉስ ኣሞራውያን ነበረት እሞ ንሱ ምስቲ ቕድም ዝነበረ ንጉስ ሞኣብ ተዋጊኡ ንብዘላ ምድሩ ኽሳዕ ኣርኖን ካብ ኢዱ ወሲድዋ ነበረ
ስለዚ እቶም መሰልቲ ይብሉ ናብ ሔስቦን ንዑ
ከተማ ሲሆን ትነደቕን ትተዐረድን
ካብ ሔስቦን ሓዊ ወጺኡ እዩ እሞ ካብ ከተማ ሲሆን ድማ ሃልሃልታ ንሱ ንዓር ናይ ሞኣብን ነቶም ጐይተት በረኽቲ ኣርኖንን በልዔ
ሞኣብ ወይለኻ
ኣታ ህዝቢ ከሞሽ ጠፋእካ
ኣወዳቱ ንምህዳም ኣዋልዱ ኸኣ ንምርኮ ንሲሆን ንጉስ ኣሞራውያን ሀቦ
ንሕና ወርወርናሎም ሔስቦን ክሳዕ ዲቦን ጠፍኤት
ክሳዕ ኖፋሕ ክሳዕ ሜድባ ዚበጽሕ ኣዐኖና
በዚ ኸምዚ እስራኤል ኣብ ምድሪ ኣሞራውያን ተቐመጠ
ሙሴ ድማ ናብ ያዕዘር ዚስልዩ ሰደደ ዓድታታውን ሐዙ
ኣብኡ ንዝነበሩ ኣሞራውያን ከኣ ኣውጽእዎም
ተመሊሶም ድማ ብመገዲ ባሳን ደየቡ
ኦግ ንጉስ ባሳን ከኣ ንሱን ኲሉ ህዝቡን ናብ ኤድረይ ኪዋጋእን ኪቃባበሎምን ወጸ
እግዚኣብሄር ድማ ንሙሴ ንእኡን ንዅሉ ህዝቡን ምድሩን ኣብ ኢድካ ሂበካ እየ እሞ ኣይትፍርሃዮ
ከምቲ ነቲ ኣብ ሔስቦን ዝነበረ ሲሆን ንጉስ ኣሞራውያን ዝገበርካዮ ከምኡ ኽትገብሮ ኢኻ በሎ
ንሳቶም ድማ ንእኡን ንደቁን ንዅሉ ህዝቡን ሓደ እኳ ኽሳዕ ዘይተርፎ ወቕዕዎ
ምድሩ ድማ ወረሱ
ደቂ እስራኤል ድማ ተጓዕዙ ናብ ስግር ዮርዳኖስ ናይ ያሪኮ ኣብ ጐልጐል ሞኣብ ከኣ ሰፈሩ
ባላቅ ወዲ ጺጶር ድማ እስራኤል ኣብ ኣሞራውያን ዝገበሮ ዅሉ ረኣየ
ሞኣብ ከኣ እቲ ህዝቢ ብዙሕ ስለ ዝዀነ ብእኡ ኣዝዩ ፈርሄ
ሞኣብ ብደቂ እስራኤል ተሸበረ
ሞኣብ ከኣ ንዓበይቲ ሚድያን ብዕራይ ሳዕሪ መሮር ከም ዚበልዕ ሕጂ እዚ ኣኼባ እዚ ኣብ ዙርያና ንዘሎ ንዅሉ ኸምኡ ኺበልዖ እዩ በሎም
በቲ ዘበን እቲ ድማ ባላቅ ወዲ ጺጶር ንጉስ ሞኣብ ነበረ
ንሱ ኸኣ ናብታ ኣብ ጥቓ ርባ ዘላ ጴጦር ኣብ ሃገር ደቂ ህዝቡ ተቐሚጡ ዘሎ ናብ በላዓም ወዲ ቤዖር ከምዚ ኢሎም ኪጽውዕዎ ልኡኻት ሰደደሉ እንሆ ካብ ግብጺ ዝወጸ ህዝቢ
እንሆ ንሱ ገጽ ምድሪ ኸዲኑ ኣሎ ንሱ ኸኣ ኣብ መንጽረይ ተቐሚጡ ኣሎ
ንሱ ኻባይ ዚሕይል እዩ እሞ ሕጂ ድማ መጺእካ ነዚ ህዝቢ እዚ ኽትረግመለይ እልምነካ ኣሎኹ
ንስኻ ዝመረቕካዮ ምሩቕ ዝረገምካዮ ኸኣ ርጉም ከም ዝዀነ እፈልጥ እየ እሞ ምናልባሽ ክወቕዖን ካብ ሃገር ከኣ ከውጽኦን እኽእል እየ
ዓበይቲ ሞኣብን ዓበይቲ ሚድያንን ድማ ዓስቢ ጥንቊልና ኣብ ኢዶም ሒዞም ከዱ ናብ በላዓም መጺኦም ከኣ ቃል ባላቅ ነገርዎ
ንሱ ድማ ሎም ለይቲ ኣብዚ ሕደሩ ከምቲ እግዚኣብሄር ዝነገረኒ ነገር ከኣ ክመልሰልኩም እየ በሎም
ሹማምቲ ሞኣብ ድማ ምስ በላዓም ተቐመጡ
ኣምላኽ ድማ ናብ በላዓም መጺኡ እዞም ምሳኻ ዘለዉ ሰባት እንታዎት እዮም በለ
በላዓም ከኣ ንኣምላኽ በሎ ባላቅ ወዲ ጺጶር ንጉስ ሞኣብ እንሆ ካብ ም ስሪ ዝወጸ ህዝቢ ገጽ ም ድሪ ኸዲኑ ኣሎ ሕጂ መጺእካ ንእኡ ርገመለይ ም ናልባሽ ክዋግኦን ከውጽኦን እኽእል እየ ኢሉ ለኣኸለይ
ኣምላኽ ድማ ንበላዓም ምሳታቶም ኣይትኺድ ምሩቕ እዩ እሞ ነቲ ህዝቢ እቲ ኣይትርገሞ በሎ
በላዓም ከኣ ብጊሓት ተንሲኡ ንሹማምቲ ባላቅ እግዚኣብሄር ምሳኻትኩም ከይከይድ ከሊኡኒ እዩ እሞ ንሃገርኩም ኪዱ በሎም
ሹማምቲ ሞኣብ ድማ ተንስኡ ናብ ባላቅ መጺኦም ከኣ በላዓም ምሳና ምምጻእ ኣብዩ በልዎ
ባላቅ ድማ መሊሱ ኻባታቶም ዚበዝሑን ዚኽብሩን ሹማምቲ ሰደደ
ናብ በላዓም መጺኦም ከኣ ባላቅ ወዲ ጺጶር በጃኻ ናባይ ካብ ምምጻእ ኣይትተዐገት ኣዝየ ከኽብረካ እየ እትብለኒ ዅሉ ኸኣ ክገብር እየ እሞ በጃኻ ንዓ ነዚ ህዝቢ እዚ ርገመለይ ይብል ኣሎ በልዎ
በላዓም ድማ ንገላዉ ባላቅ መለሰሎም በሎም ከኣ ባላቅ ብቤቱ መሊኡ እኳ ብሩርን ወርቅን እንተ ዚህበኒ ብንእሽቶ ዀነ ወይ ብዓብዪ ቃል እግዚኣብሄር ኣምላኸይ ከፍርስ ኣይክእልን እየ
ሕጂ ኸኣ እግዚኣብሄር መሊሱ ዚብለኒ ኽፈልጥ ንስኻትኩም በዛ ለይቲ እዚኣ ድማ ኣብዚ ተቐመጡ
ኣምላኽ ድማ ብለይቲ ናብ በላዓም መጺኡ እዞም ሰባት እዚኦም ኪጽውዑኻ መጺኦም እንተ ዀይኖም ተንሲእካ ምሳታቶም ኪድ እቲ ኣነ ዝብለካ ጥራይ ደኣ ግበር በሎ
በላዓም ከኣ ብጊሓት ተንስኤ ኣድጉ ጽዒኑ ድማ ምስቶም ሹማምቲ ሞኣብ ከደ
ንሱ ስለ ዝኸደ ድማ ኲራ ኣምላኽ ነደደ
ንሱ ኣድጉ ተወጢሑ ኽልተ ገላዉኡ ኸኣ ምስኡ ኪኸዱ ኸለዉ መልኣኽ እግዚብሄር ኪኽልከሎ ኣብ መገዲ ደው በለ
እታ ኣድጊ ድማ መልኣኽ እግዚኣብሄር ምሉሕ ሴፍ ኣብ ኢዱ ሒዙ ኣብ መገዲ ደዉ ኢሉ ረአየት እታ ኣድጊ ኸኣ ካብ መገዲ ኣግሊሳ ናብ ግራት ኣቢላ ኸደት
በላዓም ድማ ነታ ኣድጊ ናብ መገዲ ኺመልሳ ወቕዓ
መልኣኽ እግዚኣብሄር ከኣ ኣብ መንጎ ኣታኽልቲ ወይኒ በዚ መንደቕ በቲ ድማ መንደቕ ኣብ ዘለዋ ዅዕትቲ መገዲ ደው በለ
እታ ኣድጊ ኸኣ መልኣኽ እግዚኣብሄር ርእያ ናብቲ መንደቕ ተጸግዔት ንእግዚኣብሄር ርእያ ናብቲ መንደቕ ተጸግዔት ንእግሪ በላዓም ድማ ናብቲ መንደቕ ኣራጸመቶ
ንሱ ኸኣ መመሊሱ ወቕዓ
እቲ መልኣኽ እግዚኣብሄር ድማ ከም ብሓድሽ ንቕድሚት ሐሊፉ ንየማን ወይ ንጸጋም እተግልስ ኣብ ዜብላ መገዲ ኣብ ጸቢብ ቦታ ደው በለ
እታ ኣድጊ ኸኣ መልኣኽ እግዚኣብሄር ርእያ ኣብ ትሕቲ በላዓም በጥ በለት
በላዓም ድማ ኰርዩ ተናደደ ነታ ኣድግ ኸኣ ብበትሪ ወቕዓ
ሽዑ እግዚኣብሄር ኣፍ እታ ኣድጊ ኸፈተ ንሳ ድማ ንበላዓም እዚ ሰለስተ ሳዕ ዝወቓዕካኒኸ እንታይ ገይረካ እየ በለቶ በላዓም ከኣ ነታ ኣድጊ ስለ ዘላገጽክለይ ሴፍ ኣብ ኢደይ እንተ ዚህልወንስ ሕጂ ሕጂ እኳ ምቐተልኩኺ በላ
እታ ኣድጊ ድማ ንበላዓም ኣነ ኽሳዕ እዛ መዓልቲ እዚኣ ነዊሕ ዘበንካ እተወጣሕካኒ ኣድግኻ ደይኰንኩን ከም ዚ ኽገብረካዶ ልማድ ነይሩኒ በለቶ
ንሱ ኸኣ ኣይፋልክን በለ
ሽዑ እግዚኣብሄር ኣዒንቲ በላዓም ከፈተ እሞ መልኣኽ እግዚኣብሄር ኣብ መገዲ ደው ኢሉ ምሉሕ ሴፉ ኸኣ ኣብ ኢዱ ረአየ
ፍግም ኢሉ ድማ ብገጹ ተደፍኤ
መልኣኽ እግዚኣብሄር ከኣ ስለምንታይ ኢኻ ነዛ ኣድግኻ ሰለስተ ሳዕ ዝወቓዕካያ እዛ መገዲ እዚኣ ኣብ ቅድመይ ቅንዕቲ ኣይኰነትን እሞ እንሆ ክኽልክለካ ወጻእኩ
እታ ኣድጊ ኸኣ ርእያትኒ ሰለስተ ሳዕ ካብ ቅድመይ ኣግለሰት ካብ ቅድመይ እንተ ዘይተግልስ ንእኣ ብህይወታ ሐዲገ ንኣኻ ምቐተልኩኻ ነይረ በሎ
በላዓም ድማ ነቲ መልኣኽ እግዚኣብሄር ንምኽልካለይ ኣብ መገዲ ደው ከም ዝበልካ ኣይፈለጥኩን እሞ በደልኩ
ሕጂ ኸኣ ዘጕህየካ እንተ ዀይኑስ እምለስ በሎ
መልኣኽ እግዚኣብሄር ድማ ንበላዓም ምስ እዞም ሰባት እዚኦም ኪድ ግናኸ እቲ ኣነ ዝብለካ ጥራይ ደኣ ተዛረብ በሎ
በላዓም ከኣ ምስቶም ሹማምቲ ባላቅ ከደ
ባላቅ ድማ በላዓም ከም ዝመጸ ምስ ሰምዔ ኪቃባበሎ ናብታ ኣብ ዶብ ኣርኖን ዘላ ኸተማ ሞኣብ ኣብ ወሰን ዶብ ከደ
ባላቅ ድማ ንበላዓም ንም ጽዋዕካ ኣጽኒዔዶ ኣይለኣኽኩልካን ስለምንታይ ደኣ ናባይ ዘይመጻእካ ኣጸቢቐ ከኽብረካዶ ኣይክእልን እየ በሎ
በላዓም ከኣ ንባልቅ እንሆ ናባኻ መጺኤ ኣሎኹ
ሕጂ ገለ ነገር ክዛረብዶ እኽእል እየ እቲ ኣምላኽ ኣብ ኣፈይ ዜንብረለይ ቃል ንሱ እየ ዝዛረብ በሎ
በላዓም ድማ ምስ ባላቅ ከደ ቅርያትሑጾት ከኣ መጹ
ባላቅ ድማ ኣብዑርን ኣባጊዕን ሐሪዱ ናብ በላዓም ን ናብቶም ም ስኡ ዘለዉ ሹማም ትን ሰደደ
ኰነ ኸኣ ንጽብሒቱ ባላቅ ንበላዓም ወሲዱ ናብ ባሞትበዓል ኣደየቦ ኣብኡ ዀይኑ ድማ ወሰን እቲ ህዝቢ ረአየ
በላዓም ድማ ንባላቅ ኣብዚ ሾብዓተ መሰውኢ ንደቐለይ እሞ ሾብዓተ ዝራብዕን ሾብዓተ ድዑልን ኣዳልወለይ በሎ
ባላቅ ከኣ ከምቲ በላዓም ዝበሎ ገበረ ባላቅን በላዓምን ኣብ መመሰውኢ ሓደ ዝራብዕን ሓደ ድዑልን ሰውኡ
በላዓም ድማ ንባላቅ ኣብ ጥቓ እዚ ዚሐርር መስዋእትኻ ደው በል ኣነ ምናልባሽ እግዚኣብሄር ኪራኸበኒ እንተ ወጸ ክኸይድ እየ እቲ ንሱ ዜርእየኒ ነገር ከኣ ክነግረካ እየ በሎ
ናብ ሓደ መላጥ በሪኽ ድማ ከደ
ኣምላኽ ከኣ ንበላዓም ተጓነፎ ንሱ ድማ ሾብዓተ መሰውኢ ኣዳሎኹ ኣብ መመሰውኢ ኸኣ ዝራብዕን ድዑልን ሰዋእኩ በሎ
እግዚኣብሄር ድማ ቃል ኣብ ኣፍ በላዓም ኣንበረ ናብ ባላቅ ተመሊስካ ኸምዚ ኢልካ ተዛረቦ ከኣ በሎ
ናብኡ ድማ ተመልሰ
እንሆ ኸኣ ንሱ ምስ ኲሎም ሹማምቲ ሞኣብ ኣብ ጥቓ እቲ ዚሐርር መስዋእቱ ደው ኢሉ ነበረ
ምስላኡ ኣልዒሉ ድማ በለ ባላቅ ካብ ኣራም ንጉስ ሞኣብ ኣብ ኣኽራን ምብራቕ ኣምጽኣኒ መጺእካ ንያእቆብ ርገመለይ ንዓ ንእስራኤል ጸይፎ
ኣምላኽ ንዘይረገሞ ኸመይ ኢለ ኽረግም እግዚኣብሄር ንዘይጸየፎኸ ኸመይ ገይረ ኽጽይፍ ካብ ርእሲ ኣኻውሕ ደኣ እርእዮ ካብ ኲርባታት ከኣ እጥምቶ ኣሎኹ
እንሆ ንበይኑ ዚቕመጥ ህዝቢ ምስ ህዝብታትውን ኣይቊጸርን
ነቲ ሓመድ ያእቆብ መን ኪቘጽሮ ይኽእል ወይ ንርብዒ እስራኤል መን ይጽብጽቦ ነፍሰይ ሞት ጻድቃን ትሙት መወዳእታይ ከኣ ከም ናቱ ይኹን
ባላቅ ድማ ንበላዓም እንታይ እዩ ዝገበርካኒ ንጸላእተይ ክትረግሞም ኣምጻእኩኻ እንሆ ኸኣ ፈጺም ካ መረቕካዮም በሎ
ንሱ ድማ እቲ እግዚኣብሄር ኣብ ኣፈይ ዘንበሮ ተጠንቂቐ ኽዛረብዶ ኣይግኣንን እዩ ኢሉ መለሰ
ባላቅ ድማ በጃኻ ኣብኣ ዄንካ ኽትርእዮምሲ ናብ ካልእ ቦታ ምሳይ ኪድ
ናይ ሓደ ወገን ወሰኖም ትርኢ ኣሎኻ እምበር ንብዘለዉ ኣይትርእዮምን ኢኻ ዘሎኻ ኣብኡ ዄንካ ንኣታቶም ርገመለይ በሎ
ናብ መሮር ጾፊም ናብ ርእሲ ጲስጋ ድማ ወሰዶ ሾብዓተ መሰውኢ ኸኣ ነደቐ ኣብ መመሰውኢ ድማ ሓደ ዝራብዕን ሓደ ድዑልን ሰውኤ
ንባላቅ ከኣ ኣብዚ ኣብ ጥቓ ዚሐርር መስዋእትኻ ደው በል ኣነ ኣብኡ ኽራኸቦ ክኸይድ እየ በሎ
እግዚኣብሄር ድማ ንበላዓም ተራኸቦ ቃል ከኣ ኣብ ኣፉ ኣንበረ ናብ ባላቅ ተመሊስካ ድማ ከምዚ ኢልካ ተዛረቦ በለ
ናብኡ ኸኣ መጸ እንሆ ድማ ኣብ ጥቓ እቲ ዚሐርር መስዋእቱ ደው ኢሉ ሹማምቲ ሞኣብውን ምስኡ ነበሩ
ባላቅ ድማ እግዚኣብሄር እንታይ ተዛሪቡካ በሎ
ሽዑ ምስላኡ ኣልዒሉ በለ ባላቅ ተንስእ ስማዕ ድማ ኣታ ወዲ ጺጶር ናባይ ጽን በል
ኣምላኽ ከይሕሱ ሰብ ኣይኰነን
ከይጠዐስ ከኣ ወዲ ሰብ ኣይኰነን
ንሱ ዝበሎስ ኣይገብሮንዶ እተዛረቦስ ኣይፍጽሞንዶ እንሆ ክምርቕ ተአዚዘ እየ
ንሱ ድማ ባሪኹ እዩ ኣነ ኸኣ ክመልሶ ኣይከአለንን
ኣብ ያእቆብ ክፍኣት ኣይጠመተን ኣብ እስራኤል ከኣ ሕሰም ኣይረአየን
እግዚኣብሄር ኣምላኹ ምስኡ እዩ እልልታ ንንጉስ ድማ ኣብ ማእከሉ ኣሎ
ኣምላኽ ካብ ግብጺ ኣውጽኦም ሓይሊ ኸም ናይ ርኤም ዝበለ ኣለዎ
ኣብ ያእቆብ ኣስማት ኣብ እስራኤል ከኣ ጥንቊልና የልቦን
ብዛዕባ ያእቆብን እስራኤልን ብጊዜኡ ኣምላኽ ከመይ ዝበለ ግብሪ ገበረ ኪብሀል እዩ
እንሆ ህዝቢ ኸም ዋዕሮ ይትንስእ ከም ኣንበሳ ይልዐል
ዝዘረፎ ኽሳዕ ዚበልዕ ደም እቶም ቅቱላት ከኣ ክሳዕ ዚሰቲ በጥ ኣይብልን
ሽዑ ባላቅ ንበላዓም ምርጋም ኣይትርገሞ ምምራቕ ከኣ ኣይትምርቆ በሎ
በላዓም ግና ንባላቅ እግዚኣብሄር ዚብለኒ ዅሉ እየ ዝገብር ኢለዶ ኣይተዛረብኩኻን ኢሉ መለሰሉ
ባላቅ ድማ ንበላዓም ናብ ካልእ ቦታ ኽወስደካ ምናልባሽ ኣምላኽ እንተ ሰመሮ ኣብኣ ዄንካ ኽትረግመለይ በጃኻ ንዓ በሎ
ባላቅ ከኣ ንበላዓም ንበረኻ ኣቢሉ ናብ ዜርኢ ናብ ርእሲ ጴዖር ወሰዶ
በላዓም ድማ ንባላቅ ኣብዚ ሾብዓተ መሰውኢ ንደቐለይ ሾብዓተ ዝራብዕን ሾብዓተ ድዑልን ከኣ ኣብዚ ኣዳልወለይ በሎ
ባላቅ ድማ ከምቲ በላዓም ዝበሎ ገበረ ኣብ መመሰውኢ ኸኣ ሓደ ዝራብዕን ሓደ ድዑልን ሰውኤ
በላዓም ድማ ንእስራኤል ኪምርቖ ኣብ ቅድሚ እግዚኣብሄር ጽቡቕ ከም ዝዀነ ምስ ረኣየ ገጹ ንበረኻ ኣቢሉ መለሰ እምበር ከምተን ቀዳሞት ግዝያት ብኣስማት ኪቃባበል ኣይከደን
በላዓም ከኣ ዓይኑ ኣልዐለ ንእስራኤል ድማ በብነገዶም ሰፊሮም ረኣዮም መንፈስ ኣምላኽ ድማ ናብ ልዕሊኡ መጸ
ምስላኡ ኣልዒሉ ኸኣ በለ በላዓም ወዲ ቤዖር ከምዚ ይብል እቲ ኽፉት ኣዒንቲ ዘለዎ ሰብኣይ ድማ ከምዚ ይብል
እቲ ቓል ኣምላኽ ዚሰምዕ ናይቲ ዅሉ ዚኽእል ራእይ ዘርኢ እቲ ዚወድቕ ኣዒንቱ ከኣ ዚኽፈታሉ ከምዚ ይብል ኣታ ያእቆብ ድንኳናትካ ኣታ እስራኤል ድማ ማሕደርካ ኽንደይ ይጽብቕ
ከም ለሴታት ኣብ ገምገም ርባ ኸም ዘሎ ኣታኽልቲ እግዚኣብሄር ከም ዝተኸሎ ዕሬታት ኣብ ወሰን ማይ ከም ዘሎ ጽሕድታት ይዝርግሑ
ካብ ዕትሮኡ ማይ ይጅርበብ ዘርኡ ድማ ኣብ ብዙሕ ማያት ይኸውን ንጉሱ ኻብ ኣጋግ ክብ ይብል መንግስቱ ኸኣ ክትልዐል እያ
ኣምላኽ ካብ ግብጺ ኣውጽኦ ሓይሊ ኸም ናይ ርኤም ዝበለ ኣለዎ ነቶም ዚጻረርዎ ህዝብታት ኪበልዖም እዩ ኣዕጽምቶም ከኣ ኪሰባብር እዩ ብመንትጉውን ኪወግኦም እዩ
ንሱ ኸም ኣንበሳ በጥ ኢሉ ከም ዋዕሮ ድማ ደቂሱ ኣሎ መን የተንስኦ ዚምርቐካ ምሩቕ ዚረግመካ ኸኣ ርጉም ይኹን
ሽዑ ዅራ ባላቅ ኣብ በላዓም ነደደ ኣእዳዉ ድማ ኣጣቕዔ ባላቅ ከኣ ንበላዓም ኣነ ንጸላእተይ ክትረግሞም ጸዋዕኩኻ እንሆ ኸኣ ሕጂ ሰለስተ ሳዕ ኣጸቢቕካ መረቕካዮም
ሕጂ ድማ ናብ ቦታኻ ህደም
ኣነ ኣዝየ ከኽብረካ ኢለ ነይረ እግዚኣብሄር ግና እንሆ ከይትኸብር ከልኣካ በሎ
በላዓም ከኣ ንባላቅ በሎ ነቶም ናባይ ዝሰደድካዮም ልኡኻትካ ባላቅ ቤቱ ብሩርን ወርቅን መሊኡ እንተ ዚህበኒ እኳ ቃል እግዚኣብሄር ኣፍሪሰ ጽቡቕ ኰነ ወይስ ክፉእ ከም ልበይ ክገብር ኣይክእልን እግዚኣብሄር ዚብለኒ ንሱ እየ ዝዛረብ ኢለዶ ኣይተዛረብክዎምን ሕጂ ኸኣ እንሆ ናብ ህዝበይ እከይድ ኣሎኹ
ንዓ እዚ ህዝቢ እዚ ዳሕሮት መዓልትታት ንህዝብኻ ዚገብሮ ኽነግረካ
ምስላኡ ኣልዒሉ ድማ በለ በላዓም ወዲ ቤዖር ከምዚ ይብል እቲ ኽፉእ ኣዒንቲ ዘለዎ ሰብኣይ ከምዚ ይብል እቲ ቓል ኣምላኽ ዚሰምዕ ፍልጠት እቲ ልዑል ድማ ዚፈልጥ ናይቲ ዅሉ ዚኽእል ራእይ ዚርኢ እቲ ዚወድቕ ኣዒንቱ ኸኣ ዚኽፈታሉ ከምዚ ይብል እርእዮ ኣሎኹ ሕጂ ደኣ ኣይኰነን እጥምቶ ኣሎኹ ግናኸ ቀረባ ኣይኰነን ካብ ያእቆብ ኰዀብ ይወጽእ ካብ እስራኤል ከኣ በትሪ መንግስቲ ትትንስእ ንሳ ንመሳፍንቲ ሞኣብ ትወቕዖም ንዅሎም ደቂ መዕገርገርቲ ትጭፍልቖም
ኤዶም ርስቲ ኪኸውን እዩ ሰዒር ናይ ጸላእቱ ድማ ርስቲ ኽትከውን እያ እስራኤል ከኣ ሓይሊ ኺገብር እዩ
ካብ ያእቆብ ገዛኢ ኺወጽእ እዩ ነቲ ትርፊ ኸኣ ኻብታ ኸተማ ኺወድኦ እዩ
ንኣማሌቅ ርእዩ ድማ ምስላኡ ኣልዒሉ በለ ኣማሌቅ ካብ ህዝብታት ቀዳማይ እዩ ዳሕራዩ ግና ንጥፍኣት እዩ
ናብ ቄናውያን ርእዩ ኸኣ ምስላኡ ኣልዒሉ በለ እትነብረሉ ጽኑዕ እዩ ቤትካ ኸኣ ኣብ ከውሒ ተነቢሩ ኣሎ
እዚ ኽነሱ ኣሶር ክሳዕ ዚማርኸካ ቃይን ኪዖኑ እዩ
ምስላኡ ኣልዒሉ ድማ በለ ወይለይ እግዚኣብሄር ነዚ ምስ ዚገብርሲ መን ኮን ብህይወት ይነብር ካብ ወሰን ኪቲም መራኽብ ኪመጻ እየን ንሳተን ንኣሶር ኬጨንቓ ንዔብርውን ኬጨንቓ እየን
ንሱ ኸኣ ኪጠፍእ እዩ
በላዓም ድማ ተንሲኡ ኽደ ናብ ቦታኡ ኸኣ ተመልሰ
ባላቅውን መገዱ ኸደ
እስራኤል ድማ ኣብ ሽጢም ተቐመጠ
እቲ ህዝቢ ኸኣ ምስ ኣዋልድ ሞኣብ ኪምንዝር ጀመረ
ንሳተን ነቲ ህዝቢ ናብ መስዋእቲ ኣማልኽተን ጸውዓኦ
እቲ ህዝቢ ኸኣ በልዔ ንኣማልኽተን ድማ ሰገደ
እስራኤል ከኣ ም ስ በዓልጴዖር ሐበረ
ኲራ እግዚኣብሄር ድማ ኣብ እስራኤል ንደደ
እግዚኣብሄር ድማ ንሙሴ እቲ ነዳዲ ዅራ እግዚኣብሄር ካብ እስራኤል ምእንቲ ኺምለስሲ ንዅሎም ሓላቑ ህዝቢ ወሲድካ ንእግዚኣብሄር ኣብ ቅድሚ ጸሓይ ስቐሎም በሎ
ሙሴ ድማ ንፈራዶ እስራኤል ነፍሲ ወከፍኩም ነቶም ምስ በዓልጴዖር ዝሐበሩ ሰቡ ይቕተል በሎም
እንሆ ኸኣ ካብ ደቂ እስራኤል ሓደ ሰብኣይ ኣብ ቅድሚ ሙሴን ኣብ ቅድሚ ዅሉ ኣኼባ ደቂ እስራኤልን ንሳቶም ኣብ ኣፍ ድንኳን ምርኻብ ደው ኢሎም ኪበኽዩ ኸለዉ ሓንቲ ሚድያናዊት ሰበይቲ ናብ ኣሕዋቱ ኣምጽኤ
ፊንሃስ ወዲ ኣልኣዛር ወዲ ኻህን ኣሮን ምስ ረአዮ ካብ ማእከል እቲ ኣኼባ ተንስኤ ኲናትውን ኣብ ኢዱ ወሰደ ደድሕሪ እቲ እስራኤላዊ ሰብኣይ ናብታ ዝደቀሱላ አተወ ነቲ እስራኤላዊ ሰብኣይን ነታ ሰበይትን ከኣ ረቃቒቶኣ ንኽልቲኦም ወግኦም
እቲ መዓት ድማ ካብ ደቂ እስራኤል ዛረየ
እቶም በቲ መዓት ዝሞቱ ኸኣ ዕስራን ኣርባዕተን ሽሕ ኰኑ
እግዚኣብሄር ድማ ንሙሴ ኸምዚ ኢሉ ተዛረቦ ፊንሃስ ወዲ ኣልኣዛር ወዲ ኻህን ኣሮን ኣብ መንጎኦም ብምቕናኤይ ስለ ዝቐንኤ ንዅራይ ካብ ደቂ እስራኤል መለሶ እሞ ንደቂ እስራኤል ብቕንኣተይ ኣየጥፋእክዎምን
ስለዚ በል እንሆ ንእኡ ናይ ሰላም ኪዳነይ እህቦ ኣሎኹ
ንኣምላኹ ቐኒኡ ንደቂ እስራኢል ከኣ ኣተዐሪቑ እዩ እሞ ስለዚ ንእኡ ብድሕሪኡ ድማ ንዘርኡ ኺዳን ክህነት ዘለኣለም ይኹን
ስም እቲ እተቐትለ እስራኤላዊ ሰብኣይ ምስታ ሚድያናዊት ሰበይቲ እተቐትለ ዚምሪ ወዲ ሳሉ ንሱ ኻብ ደቂ ስምኦን ሹም ሓደ ማይ ቤት ኣቦ ነበረ
ስም እታ እተቐትለት ሚድያናዊት ሰበይቲ ከኣ ኩዝቢ ጓል ጹር ንሱ ኣብ ሚድያን ናይ ሓደ ማይ ቤት ኣቦ ሓለቓ ህዝቢ ነበረ
እግዚኣብሄር ድማ ንሙሴ ከምዝ ኢሉ ተዛረቦ በቲ ብናይ ጴዖር ነገር ዝጠበሩኹም ምጥባሮም ድማ ብነገር ኩዝቢ ሓብቶም ጓል ሹም ሚድያን በታ ብዛዕባ ጴዖር መዓት ዝወረደላ መዓልቲ እተቐትለት ኣጨኒቖምኹም ነይሮም እዮም እሞ ንሚድያናውያን ኣጨንቕዎምን ውቕዕዎምን
ኰነ ድማ ድሕሪ እዛ መዓት እዚኣ እግዚኣብሄር ንሙሴን ንኣልኣዛር ወዲ ኻህን ኣሮንን ንብዘሎ ኣኼባ ደቂ እስራኤል ካብ ወዲ ዕስራ ዓመት ንላዕሊ ኣብ እስራኤል ናብ ውግእ ኪወጽእ ዚኽእል ዘበለ በብማይ ቤት ኣቦታቶም ቊጸሩ ኢሉ ተዛረቦም
ሙሴን ካህን ኣልኣዛርን ከኣ ኣብ ጐላጉል ሞኣብ ኣብ ዮርዳኖስ ናይ ያሪኮ ኸምዚ ኢሎም ተዛረብዎም ከምቲ እግዚኣብሄር ንሙሴን ነቶም ካብ ምድሪ ግብጺ ዝወጹ ደቂ እስራኤልን ዝአዘዞም ነቶም ካብ ወዲ ዕስራ ዓመት ንላዕሊ ዘለዉ ቚጸሮም
ሮቤል በዅሪ እስራኤል እዩ
ደቂ ሮቤል ካብ ሓኖክ ዓሌት ሓኖካውያን ካብ ፋሉ ዓሌት ፋላውያን
ካብ ሔስሮን ዓሌት ሔስሮናውያን ካብ ካርሚ ዓሌት ካርማውያን
ዓሌታት ሮቤላውያን እዚኣቶም እዮም ቊጹራቶም ድማ ኣርብዓን ሰለስተን ሽሕን ሾብዓተ ሚእትን ሰላሳን ኰኑ
ደቂ ፋሉ ኸኣ ኤልያብ
ደቂ ኤልያብ ድማ ነሙኤልን ዳታንን ኣቢራም ን
እቲ ም ስ ኣኼባ ቆራሕ ኰይኖም ንእግዚኣብሄር ኪትንስእዎ ኸለዉ ኣብ ልዕሊ ሙሴን ኣብ ልዕሊ ኣሮንን ዝተንስኡ ኣብቲ ኣኼባ ስሙያት ዝነበሩ ዳታንን ኣቢራምን እዚኣቶም እዮም
ነዚኣቶም በታ ነቶም ክልተ ሚእትን ሓምሳን ሰብ ሓዊ ዝበልዓላ እቲ ህዝቢ ድማ ዝሞተላ ንሳቶም ከኣ ንምልክት ዝዀኑላ ጊዜ ምድሪ ኣፋ ኸፊታ ምስ ቆራሕ ወሐጠቶም
ደቂ ቆራሕ ግና ኣይሞቱን
ደቂ ስምኦን በብዓሌቶም ካብ ነሙኤል ዓሌት ነሙኤላውያን ካብ ያሚን ዓሌት ያሚናውያን ካብ ያኪን ዓሌት ያኪናውያን ካብ ዜራሕ ዓሌት ዜራሓውያን ካብ ሳውል ዓሌት ሳውላውያን
ዓሌታት ስምኦናውያን እዚኣቶም እዮም ዕስራን ክልተን ሽሕን ክልተ ሚእትን
ደቂ ጋድ በብዓሌቶም ካብ ጸፎን ዓሌት ጻፎናውያን ካብ ሓጊ ዓሌት ሓጋውያን ካብ ሹኒ ዓሌት ሹናውያን ካብ ኦዝኒ ዓሌት ኦዝናውያን ካብ ኤሪ ዓሌት ኤራውያን ካብ ኣሮድ ዓሌት ኣሮዳውያን ካብ ኣርኤሊ ዓሌት ኣርኤላውያን ዓሌታት ደቂ ጋድ ከም ቲ እተቘጽርዎ እዚኣቶም እዮም ኣርብዓ ሽሕን ሓሙሽተ ሚእትን
ደቂ ይሁዳ ኤርን ኦናንን
ኤርን ኦናንን ድማ ኣብ ምድሪ ከነኣን ሞቱ
ደቂ ይሁዳ ኸኣ በብዓሌቶም እዚኣቶም እዮም ካብ ሸላ ዓሌት ሸላውያን ካብ ፋሬስ ዓሌት ፋሬሳውያን ካብ ዜራሕ ዓሌት ዜራሓውያን
ደቂ ፋሬስ ድማ እዚኣቶም እዮም ካብ ሔጽሮን ዓሌት ሔጽሮናውያን ካብ ሓሙል ዓሌት ሓሙላውያን
ዓሌታት ይሁዳ ኸምቲ እተቘጽርዎ እዚኣቶም እዮም ሰብዓን ሹድሽተን ሽሕን ሓሙሽተ ሚእትን
ደቂ ይሳኮር በብዓሌቶም ካብ ቶላ ዓሌት ቶላውያን ካብ ፉዋ ዓሌት ፉዋውያን ካብ ያሹብ ዓሌት ያሹባውያን ካብ ሺምሮን ዓሌት ሺምሮናውያን
ዓሌታት ይሳኮር ከምቲ እተቘጽርዎ እዚኣቶም እዮም ስሳን ኣርባዕተን ሽሕን ሰለስተ ሚእትን
ደቂ ዛብሎን በብዓሌቶም ካብ ሰረድ ዓሌት ሰረዳውያን ካብ ኤሎን ዓሌት ኤሎናውያን ካብ ያሕልኤል ዓሌት ያሕልኤላውያን
ዓሌታት ዛብሎናውያን ከምቲ እተቘጽርዎ እዚኣቶም እዮም ስሳ ሽሕን ሓሙሽተ ሚእትን
ደቂ ዮሴፍ በብዓሌቶም ምናሴን ኤፍሬምን
ደቂ ምናሴ ካብ ማኪር ዓሌት ማኪራውያን
ማኪር ድማ ንጊልኣድ ወለደ ካብ ጊልኣድ ዓሌት ጊልኣዳውያን
ደቂ ጊልኣድ እዚኣቶም እዮም ካብ ኢዔዘር ዓሌት ኢዔዘራውያን ካብ ሔለቅ ዓሌት ሔለቃውያን ካብ ኣስሪኤል ከኣ ዓሌት ኣስሪኤላውያን ካብ ሰኬም ድማ ዓሌት ሰኬማውያን
ካብ ሸሚዳ ኸኣ ዓሌት ሸሚዳውያን ካብ ሔፈር ድማ ዓሌት ሔፈራውያን
ጸሎፈሓድ ወዲ ሔፈር ከኣ ኣዋልድ እምበር ኣወዳት ኣይነበርዎን
ስም እተን ኣዋልድ ጸሎፈሓድ ድማ ማሕላ ኖዓ ሖግላ ሚልካ ቲርጻ እዩ
ዓሌታት ምናሴ እዚኣቶም እዮም ቊጹራቶም ከኣ ሓምሳን ክልተን ሽሕን ሾብዓተ ሚእትን ኰኑ
ደቂ ኤፍሬም በብዓሌቶም እዚኣቶም እዮም ካብ ሹተላ ዓሌት ሹተላውያን ካብ ቤከር ዓሌት ቤከራውያን ካብ ታሓን ዓሌት ታሓናውያን
ደቂ ሹተላ ኸኣ ካብ ዔራን ዓሌት ዔራናውያን
ዓሌታት ደቂ ኤፍሬም ከምቲ እተቘጽርዎ እዚኣቶም እዮም ሰላሳን ክልተን ሽሕን ሓሙሽተ ሚእትን
ደቂ ዮሴፍ በብዓሌቶም እዚኣቶም እዮም
ደቂ ብንያም በብዓሌቶም ካብ ቤላዕ ዓሌት ቤላዓውያን ካብ ኣሽቤል ዓሌት ኣሽቤላውያን ካብ ኣሒራም ዓሊም ኣሒራማውያን
ካብ ሸፉፋም ዓሌት ሸፉፋማውያን ካብ ሑፋም ዓሌት ሑፋማውያን
ደቂ ቤላዕ ኣርድን ነዓማንን ነበሩ
ካብ ኣርድ ዓሌት ኣርዳውያን ካብ ነዓማን ዓሌት ነዓማናውያን
ደቂ ብንያም በብዓሌቶም እዚኣቶም እዮም ቊጽራቶም ከኣ ኣርብዓን ሓሙሽተን ሽሕን ሹድሽተ ሚእትን ኰኑ
ደቂ ዳን በብዓሌቶም እዚኣቶም እዮም ካብ ሹሓም ዓሌት ሹሓማውያን
ዓሌታት ዳን በብዓሌቶም እዚኣቶም እዮም
ኲሎም ዓሌታት ሹሓማውያን ከምቲ እተቘጽርዎ ስሳን ኣርባዕተን ሽሕን ኣርባዕተ ሚእትን ኰኑ
ደቂ ኣሴር በብዓሌቶም ካብ ዪምና ዓሌት ዪምናውያን ካብ ዪሽዊ ዓሌት ዪሽዋውያን ካብ ብሪዓ ዓሌት ብሪዓውያን
ካብ ደቂ ብሪዓ ካብ ሔበር ዓሌት ሔብራውያን ካብ ማልኪኤል ዓሌት ማልኪኤላውያን
ስም ጓል ኣሴር ሳራ ነበረ
ዓሌታት ደቂ ኣሴር ከምቲ እተቘጽርዎ እዚኣቶም እዮም ሓምሳን ሰለስተን ሽሕን ኣርባዕተ ሚእትን ደቂ ንፍታሌም በብዓሌቶም ካብ ያሕጽኤል ዓሌት ያሕጽኤላውያን ካብ ጉኒ ዓሌት ጉናውያን
ካብ የጸር ዓሌት የጸራውያን ካብ ሺሌም ዓሌት ሺሌማውያን
ዓሌታት ንፍታሌም በብዓሌቶም እዚኣቶም እዮም
ቊጹራቶም ከኣ ኣርብዓን ሓሙሽተን ሽሕን ኣርባዕተ ሚእትን ኰኑ
እቶም ካብ ደቂ እስራኤል እተቘጽሩ ሹድሽተ ሚእትን ሓደን ሽሕን ሾብዓተ ሚእትን ሰላሳን ኰኑ
እግዚኣብሄር ድማ ንሙሴ ኸምዚ ኢሉ ተዛረቦ እታ ምድሪ ነዚኣቶም ብቚጽሪ ስሞም ርስቲ ዀይና ትመቐል
ነቶም ብዙሓት ርስቲ ኣግፍሓሎም ነቶም ሒደት ከኣ ርስቲ ኣንእሰሎም ንነፍሲ ወከፍ ከም ቊጽሩ ርስቱ ይወሀብ
እታ ምድሪ ግና ብዕጭ ውድቕ ትመቐል
ከከም ስም ነገድ ኣቦታቶም ይረስተዩ
እቲ ርስቶም ኣብ መንጎ እቶም ብዙሓትን እቶም ሒደትን ከም ታ ዕጫ ዝሀበቶ ይመቐል
እቶም በብዓሌቶም እተቘጽሩ ሌዋውያን ድማ እዚኣቶም እዮም ካብ ገርሾን ዓሌት ገርሾናውያን ካብ ቃሃት ዓሌት ቃሃታውያን ካብ መራሪ ዓሌት መራራውያን
ዓሌታት ሌዊ እዚኣቶም እዮም ዓሌት ሊብናውያን ዓሌት ሔብሮናውያን ዓሌት ማሕላውያን ዓሌት ሙሻውያን ዓሌት ቆራሓውያን
ቃሃት ከኣ ንኣምራም ወለደ
ስም ሰበይቲ ኣምራም ድማ ዮኬቤድ ነበረ
ንሳ ንሌዊ ኣብ ግብጺ እተወልደትሉ ጓል ሌዊ እያ
ንሳ ኸኣ ንኣምራም ኣሮንን ሙሴን ሚርያም ሓብቶምን ወለደትሉ
ንኣሮን ድማ ናዳብን ኣቢሁን ኣልኣዛርን ኢታማርን ተወልዱሉ
ናዳብን ኣቢሁን ከኣ ጋሻ ሓዊ ናብ ቅድሚ እግዚኣብሄር ምስ ኣቕረቡ ሞቱ
እቶም ቊጹራቶም ተባዕትዮ ዘበሉ ኸኣ ካብ ወዲ ወርሒ ንላዕሊ ዕስራን ሰለስተን ሽሕ ኰኑ
ንሳቶም ኣብ ማእከል ደቂ እስራኤል ርስቲ ኣይተዋህቦምን እሞ ስለዚ ምስ ደቂ እስራኤል ኣይተቘጽሩን
ሙሴን ካህን ኣልኣዛርን ኣብ ዮርዳኖስ ናይ ያሪኮ ኣብ ጐላጕል ሞኣብ ዝቘጸርዎም ደቂ እስራኤል እዚኣቶም እዮም
ካብቶም ሙሴን ካህን ኣሮንን ኣብ በረኻ ሲና ዝቘጸርዎም ቊጹራት ደቂ እስራኤል ግና ሓደ እኳ ኣብ ማእከል እዚኣቶም ኣይነበረን
እግዚኣብሄር ብዛዕባኦም ርግጽ ኣብ በረኻ ኺሞቱ እዮም ኢሉ ነበረ እሞ ካባታቶም ብጀካ ካሌብ ወዲ የፋኔን እያሱ ወዲ ነዌን ሓደ እኳ ኣይተረፈን
ኣዋልድ ጸሎፎሓድ ወዲ ሔፈር ወዲ ጊልኣድ ወዲ ማኪር ወድ ምናሴ ካብ ዓሌታት ምናሴ ወዲ ዮሴፍ ከኣ ቀረባ
ስም እተን ኣዋልዱ ድማ እዚ ነበረ ማሕላ ኖዓ ሖግላ ሚልካ ቲርጻ
ኣብ ቅድሚ ሙሴን ኣብ ቅድሚ ኻህን ኣልኣዛርን ኣብ ቅድሚ ሹማምትን ኲሉ ኣኼባን ኣብ ኣፍ ድንኳን ምርኻብ ደው ኢለን ኣቦና ኣብ በረኻ ሞተ ንሱ ኸኣ ብሓጢኣቱ ሞተ እምበር ኣብ ማእከል እቶም በቲ ኣኼባ ቆራሕ ናብ ልዕሊ እግዚኣብሄር እተአከቡ ኣይነበረን ኣወዳት ድማ ኣይነበርዎን
ወዲ ስለ ዘይነበሮስ ስለምንታይ ስም ኣቦና ኻብ ማእከል ዓሌቱ ዚጠፍእ ኣብ ማእከል ሓወቦታትና ርስቲ ሀበና በላ
ሙሴ ድማ እቲ ነገረን ናብ ቅድሚ እግዚኣብሄር ኣቕረበ
እግዚኣብሄር ከኣ ንሙሴ ኸምዚ ኢሉ ተዛረቦ
ኣዋልድ ጸሎፍሓድ እተዛረባኦ ሓቂ እዩ
ኣብ ማእከል ሓወቦታተን ርስቲ ሀበን እቲ ርስቲ ኣቦኤን ናባታተን ኣሕልፎ
ንደቂ እስራኤል ድማ ከምዚ ኢልካ ተዛረቦም ሰብ ወዲ ኸይሐደገ እንተ ሞተ እቲ ርስቱ ናብ ጓሉ ኣሕልፍዎ
ጓል እንተ ዜብሉ ኸኣ እቲ ርስቱ ነሕዋቱ ሀብዎም
ኣሕዋት እንተ ዜብሉ ኸኣ እቲ ርስቱ ንሓወቦታቱ ሀብዎም
ኣቦኡ ኣሕዋት እንተ ዜብሉ ድማ እቲ ርስቱ ኻብ ዓሌቱ ንዚቐርቦ ዘመዱ ሀብዎ ንሱ ይውረሶ
እዚ ኸኣ ከምቲ እግዚኣብሄር ንሙሴ ዝኣዘዞ ንደቂ እስራኤል ሕጊ ፍርዲ ይኹን
እግዚኣብሄር ድማ ንሙሴ በሎ ናብዚ ኸረን ዓባሪም ደይብ እታ ንደቂ እስራኤል ዝሀብክዎም ምድሪ ኸኣ ርኣያ
ምስ ርኤኻያ ድማ እቲ ኣኼባ ኣብ በረኻ ጺን ኪቋየቘኒ ኸሎ ኣብቲ ማይ ኣብ ቅድሚ ኣዒንቶም ከይትቕድሱኒ ንቓለይ ስለ ዝዐሎኹም ከምቲ ኣሮን ሓውካ እተአከበ ንስኻውን ከምኡ ናብ ህዝብኻ ኽትእከብ ኢኻ
እዚ ኣብ ቃዴስ ኣብ በረኻ ጺን ዝነበረ ማይ መሪባ እዩ
ሙሴ ኸኣ ንእግዚኣብሄር ከምዚ ኢሉ ተዛረቦ እቲ ኣኼባ እግዚኣብሄር ጓሳ ኸም ዜብለን ኣባጊዕ ከይኸውንሲ ኣብ ቅድሚኦም ዚወጽእን ኣብ ቅድሚኦም ዚኣቱን ዜውጽኦምን ዜእትዎምን እግዚኣብሄር ኣምላኽ መናፍስቲ ዅሉ ስጋ ኣብ ልዕሊ እዚ ኣኼባ እዚ ዚኸውን ሰብኣይ ይመድብ
እግዚኣብሄር ከኣ ንሙሴ በሎ እያሱ ወዲ ነዌ መንፈስ ዘለዎ ሰብኣይ ናባኻ ውሰድ ኢድካ ድማ ኣብ ልዕሊኡ ኣንብር
ኣብ ቅድሚ ኻህን ኣልኣዛርን ኣብ ቅድሚ ዅሉ ኣኼባን ከኣ ደው ኣብሎ ኣብ ቅድሚኦም ድማ ኣዝዞ
ኲሉ ኣኬባ ደቂ እስራኤል ምእንቲ ኺእዘዞ ኸኣ ካብ ግርማኻ ኣብ ልዕሊኡ ኣንብር
ኣብ ቅድሚ ኻህን ኣልኣዛር ድማ ደው ይበል ንሱ ኸኣ ብፍርዲ ኡሪም ኣብ ቅድሚ እግዚኣብሄር ይሕተተሉ
ንሱን ኲሎም ደቂ እስራኤልን ኲሉ እቲ ኣኼባን ከኣ ምስኡ ብቓሉ ይውጽኡ
ብቓሉ ድማ ይእተዉ
ሙሴ ድማ ከምቲ እግዚኣብሄር ዝኣዘዞ ገበረ ንእያሱ ወሲዱ ኣብ ቅድሚ ኻህን ኣልኣዛርን ኣብ ቅድሚ ዅሉ ኣኼባን ደው ኣበሎ
ንሱ ኸኣ ኣእዳዉ ኣብ ልዕሊኡ ኣንበረ ከምቲ እግዚኣብሄር ብሙሴ እተዛረቦ ድማ ኣዘዞ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል መስዋእተይ እቲ ብልዔይ ነቲ ጥዑም ጨና ዚዀነኒ ናይ ሓዊ መስዋእተይ በቲ ምዱብ ጊዜኡ ኸተቕርቡለይ ሐልዉ ኢልካ ኣዝዞም
በሎም ድማ እቲ ንእግዚኣብሄር እተቕርብዎ መስዋእቲ ሓዊ እዚ እዩ ነቲ ናይ ወርትግ ዚሐርር መስዋእቲ ነንመዓልቲ ጐደሎ ዜብሎም ክልተ ገንሸል ዓመት ነቲ ሓደ ገንሸል ብጊሓት ሰውኣዮ ነቲ ኻልኣይ ገንሸልውን ምሸት ሰውኣዮ
ንመስዋእቲ ብልዒ ኸኣ ብርብዒ ሂን ጕዱእ ዘይቲ እተቘምጥዔ ዓስራይ ኣፍ ኤፋ ድኹም ሓርጭ
እዚ እቲ ኣብ ከረን ሲና እተቐረበ ናይ ወርትግ ዚሐርር መስዋእቲ ንእግዚኣብሄር ንጥዑም ጨና መስዋእቲ ሓዊ እዩ
ንመስዋእቲ መስተ ኸኣ ምስቲ ሓደ ገንሸል ርብዒ ሂን ይኹን
እቲ መስዋእቲ መስተ ኻብ ብርቱዕ መስተ ንእግዚኣብሄር ኣብ ቅዱስ ቦታ ይኰዖ
ነቲ ኻልኣይ ገንሸል ምሸት ሰውኣዮ
ከምቲ ናይ ብጊሓት ምስ መስዋእቲ ብልዕን ምስ መስዋእቲ መስተን ጌርካ ንእግዚኣብሄር ንጥዑም ጨና ንመስዋእቲ ሓዊ ሰውኣዮ
ብመዓልቲ ሰንበት ድማ ክልተ ገንሸል ዓመት ጐደሎ ዜብሎም ንመስዋእቲ ብልዒ ኸኣ ክልተ ዓስራይ ኣፍ ኤፋ ብዘይቲ እተቘምጥዔ ድኹም ሓርጭ ምስኡ ኸኣ ናይ መስተ መስዋእቱ
እዚ ብጀካ እቲ ናይ ወርትግ ዚሐርር መስዋእትን ናይ መስተ መስዋእቱን ናይ ሰንበተ ሰንበት ዚሐርር መስዋእቲ እዩ
ኣብ መጀመርታ ኣዋርሕኩም ድማ ክልተ ዝራብዕ ሓደ ድዑል ሾብዓተ ገንሸል ዓመት ጐደሎ ዜብሎም ንእግዚኣብሄር ዚሐርር መስዋእቲ ኸተቕርቡ ኢኹም መስዋእቲ ብልዒ ድማ ነንሓደ ዝራብዕ ሰለስተ ዓስራይ ኣፍ ኤፋ ብዘይቲ እተቘምጥዔ ድኹም ሓርጭ ነቲ ድዑል መስዋእቲ ብልዒ ኸኣ ክልተ ዓስራይ ኣፍ ብዘይቲ እተቘምጥዔ ድኹም ሓርጭ
ነንሓደ ገንሸል መስዋእቲ ብልዒ ድማ ሓደ ዓስራይ ኣፍ ብዘይቲ እተቘምጥዔ ድኹም ሓርጭ ንጥዑም ጨና ዚሐርር መስዋእቲ ሓዊ ንእግዚኣብሄር
ናይ መስተ መስዋእቶም ድማ ንዝራብዕ ፈረቓ ሂን ወይኒ ንድዑል ከኣ ሳልሳይ ኣፍ ሂን ንገንሸል ከኣ ርብዒ ሂን
እዚ ኣብ ናይ ዓመት ኣዋርሕ በብወርሒ ዚሐርር መስዋእቲ እዩ
ንመስዋኣቲ ሓጢኣት ድማ ሓደ ድቤላ ንእግዚኣብሄር የቕርብ እዚ ኣብ ልዕሊ እቲ ናይ ወርትግ ዚሐርር መስዋእትን ናይ መስተ መስዋእቱን ይሰዋእ
በታ ቐዳመይቲ ወርሒ ካብታ ወርሒ ኣብ መበል ዓሰርተው ኣርባዕተ መዓልቲ ኸኣ ፋስጋ እግዚኣብሄር እዩ
ኣብታ ወርሒ እቲኣ ኣብ መበል ዓሰርተው ሓሙሽተ መዓልቲ ድማ በዓል እዩ
ሾብዓተ መዓልቲ ቅጫ ይበላዕ
በታ ቐዳመይቲ መዓልቲ ቅዱስ ኣኼባ ይኹነልኩም
ገለ ዕዮ ኣገልግሎት ኣይትዕየዩ
ግናኸ መስዋእቲ ሓዊ ዚሐርር መስዋእቲ ንእግዚኣብሄር ክልተ ዝራብዕ ሓደ ድዑል ሾብዓተ ገንሸል ዓመት ኣቕርቡ ጐደሎ ዜብሎም ይኹኑልኩም
ናይ ብልዒ መስዋእቶም ከኣ ብዘይቲ እተቘምጥዔ ድኹም ሓርጭ ንዝራብዕ ሰለስተ ዓስራይ ኣፍ ንድዑል ክልተ ዓስራይ ኣፍ ሰውኡ
ነቶም ሾብዓተ ገንሸል ነንሓደ ገንሸል ዓስራይ ኣፍ ሰውእ
ንምትዕራቕኩም ድማ ሓደ ድቤላ ንመስዋኣቲ ሓጢኣት
ብጀካ እቲ ናይ ብጊሓት ዚሐርር መስዋእቲ እቲ ናይ ወርትግ ዚሐርር መስዋእቲ እዚ ሰውኡ
ኣብ ጸጽባሕ ሾብዓተ መዓልቲ ኸም ኡ ግበሩ ብልዒ መስዋእቲ ሓዊ ንእግዚኣብሄር ንጥዑም ጨና እዩ
እዚ ምስቲ ናይ ወርትግ ዚሐርር መስዋእትን ናይ መስተ መስዋእቱን ይሰዋእ
በታ ሳብዐይቲ መዓልቲ ኸኣ ቅዱስ ኣኼባ ይኹነልኩም ገለ ዕዮ ኣገልግሎት ኣይትዕየዩ
በታ ቐዳማይ ፍሬኹም ንእግዚኣብሄር ሓድሽ መስዋእቲ ብልዒ እተቕርቡላ መዓልቲ በቲ ናይ ሰሙን በዓላትኩም ቅዱስ ኣኼባ ይኹነልኩም ገለ ዕዮ ኣገልግሎት ኣይትዕየዩ
ግናኸ ዚሐርር መስዋእቲ ንእግዚኣብሄር ንጥዑም ጨና ኽልተ ዝራብዕ ሓደ ድዑል ሾብዓተ ገንሸል ዓመት ኣቕርቡ
ናይ ብልዒ መስዋእቶም ድማ ብዘይቲ እተቘምጥዔ ድኹም ሓርጭ ነንዝራብዕ ሰለስተ ዓስራይ ኣፍ ነቲ ድዑል ከኣ ክልተ ዓስራይ ኣፍ ነቶም ሾብዓተ ገንሸል ከኣ ነንሓደ ገንሸል ዓስራይ ኣፍ ንምትዕራቕኩም ድማ ሓደ ድቤላ ሰውኡ
ብጀካ እቲ ናይ ወርትግ ዚሐርር መስዋእቲ ምስ ናይ ብልዒ መስዋእቱን ምስ ናይ መስተ መስዋእቶምን እዚ ሰውኡ
ጐደሎ ዜብሎም ከኣ ይኹኑልኩም
ብሳብዐይቲ ወርሒ ኣብታ ወርሒ ኸኣ በታ ቐዳመይቲ መዓልቲ ቅዱስ ኣኼባ ይኹነልኩም
ገለ ዕዮ ኣገልግሎት ኣይትዕየዩ
ንሳ መዓልቲ ቓና መለኸት ትኹነልኩም
ሽዑ ንእግዚኣብሄር ንጥዑም ጨና ዚሐርር መስዋእቲ ሓደ ዝራብዕ ሓደ ድዑል ጐደሎ ዜብሎም ሾብዓተ ገንሸል ዓመት ናይ ብልዒ መስዋእቶም ከኣ ብዘይቲ እተቘምጥዔ ድኹም ሓርጭ ነቲ ዝራብዕ ሰለስተ ዓስራይ ኣፍ ነቲ ድዑል ድማ ክልተ ዓስራይ ኣፍ ነቶም ሾብዓተ ገንሸል ከኣ ነንገንሸል ሓደ ዓስራይ ኣፍ ንመስዋእቲ ሓጢኣት ከኣ ንምትዕራቕኩም ሓደ ድቤላ እዚ ብጀካ እቲ ናይ መጀመርታ ወርሒ ዚሐርር መስዋእትን ምስ ናይ ብልዒ መስዋእቱን እቲ ናይ ወርትግ ዚሐርር መስዋእትን ናይ ብልዒ መስዋእቱን ናይ መስተ መስዋእቶምን እዚ ንእግዚኣብሄር ንጥዑም ጨና መስዋእቲ ሓዊ እዩ
ካብዛ ሳብዐይቲ ወርሒ እዚኣ ኣብ ዓስረይቲ መዓልቲ ኸኣ ቅዱስ ኣኼባ ይዅነልኩም ነፍስኹም ከኣ ኣዋርዱ
ገለ ዕዮ ኣይትዕየዩ
ንእግዚኣብሄር ንጥዑም ጨና ዚሐርር መስዋእቲ ሓደ ዝራብዕ ሓደ ድዑል ሾብዓተ ገንሸል ዓመት ኣቕርቡ ጐደሎ ዜብሎም ከኣ ይኹኑልኩም
ናይ ብልዒ መስዋእቶም ድማ ብዘይቲ እተቘምጥዔ ድኹም ሓርጭ ነቲ ዝራብዕ ሰለስተ ዓስራይ ኣፍ ነቲ ድዑል ከኣ ክልተ ዓስራይ ኣፍ ነቶም ሾብዓተ ገንሸል ነንገንሸል ዓስራይ ኣፍ ንመስዋእቲ ሓጢኣት ሓደ ድቤላ እዚ ብጀካ እቲ ንመተዓረቒ ዚኸውን መስዋእቲ ሓጢኣትን ናይ ወርትግ ዚሐርር መስዋእትን ም ስ ናይ ብልዒ መስዋእቱን ናይ መስተ መስዋእቶምን ኣቕርቡ
ኣብታ ሳብዐይቲ ወርሒ ኣብ መበል ዓሰርተው ሓሙሽተ መዓልቲ ቅዱስ ኣኼባ ይኹነልኩም ገለ ዕዮ ኣገልግሎት ኣይትዕየዩ ሾብዓተ መዓልቲ ንእግዚኣብሄር በዓል ኣብዕሉ
ንእግዚኣብሄር ንጥዑም ጨና ዚሐርር መስዋእቲ መስዋእቲ ሓዊ ኣቕርቡ ዓሰርተው ሰለስተ ዝራብዕ ክልተ ድዑል ዓሰርተው ኣርባዕተ ገንሸል ዓመት ኣቕርቡ ገደሎ ዜብሎም ከኣ ይኹኑ
ናይ ብልዒ መስዋእቶም ከኣ ብዘይቲ እተቘም ጥዔ ድኹም ሓርጭ ነቶም ዓሰርተው ሰለስተ ዝራብዕ ነንሓደ ዝራብዕ ሰለስተ ዓስራይ ኣፍ ነቶም ክልተ ድዑል ድማ ነንሓደ ድዑል ክልተ ዓስራይ ኣፍ ነቶም ዓሰርተው ኣርባዕተ ገንሸል ከኣ ነንሓደ ገንሸል ዓስራይ ኣፍ ንመስዋእቲ ሓጢኣት ድማ ሓደ ድቤላ እዚ ብጀካ እቲ ናይ ወርትግ ዚሐርር መስዋእቱ ምስቲ ናይ ብልዒ መስዋእቱን ናይ መስተ መስዋእቱን ጌርኩም ኣቕርቡ
ኣብታ ኻልኣይቲ መዓልቲ ድማ ዓሰርተው ክልተ ዝራብዕ ክልተ ድዑል ጐደሎ ዜብሎም ዓሰርተው ኣርባዕተ ገንሸል ዓመት ኣቕርቡ ምስቲ ናይ ብልዒ መስዋእቶምን ናይ መስተ መስዋእቶምን ነቶም ዝራብዓትን ደዓውልን ገንሸልን ከምቲ ቚጽሮም ከምቲ እተሰርዔ ንመስዋእቲ ሓጢኣት ከኣ ሓደ ድቤላ እዚ ብጀካ እቲ ናይ ወርትግ ዚሐርር መስዋእቲ ምስ ናይ ብልዒ መስዋእቱን ናይ መስተ መስዋእቶምን ኣቕርቡ
በታ ሳልሰይቲ መዓልቲ ድማ ዓሰርተው ሓደ ዝራብዕ ክልተ ድዑል ጐደሎ ዜብሎም ዓሰርተው ኣርባዕተ ገንሸል ዓመት ድማ እቲ ናይ ብልዒ መስዋእቶምን ናይ መስተ መስዋእቶምን ነቶም ዝራብዓትን ደዓውልን ገነሽልን ከምቲ ቚጽሮም ከምቲ እተሰርዔ ንመስዋእቲ ሓጢኣት ከኣ ሓደ ድቤላ እዚ ብጀካ እቲ ናይ ወርትግ ዚሐርር መስዋእቲ ምስ ናይ ብልዒ መስዋእቱን ናይ መስተ መስዋእቱን
በታ ራብዐይቲ መዓልቲ ድማ ዓሰርተ ዝራብዕ ክልተ ድዑል ጐደሎ ዜብሎም ዓሰርተው ኣርባዕተ ገንሸል ዓመት ድማ እቲ ናይ ብልዒ መስዋእቶምን ናይ መስተ መስዋእቶም ን ነቶም ዝራብዓትን ደዓውልን ገነሽልን ከም ቲ ቚጽሮም ከም ቲ እተሰርዔ ንመስዋእቲ ሓጢኣት ከኣ ሓደ ድቤላ እዚ ብጀካ እቲ ናይ ወርትግ ዚሐርር መስዋእቲ ናይ ብልዒ መስዋእቱን ናይ መስተ መስዋእቱን
በታ ሓምሰይቲ መዓልቲ ድማ ትሽዓተ ዝራብዕ ክልተ ድዑል ጐደሎ ዜብሎም ዓሰርተው ኣርባዕተ ገንሸል ዓመት
ድማ እቲ ናይ ብልዒ መስዋእቶምን ናይ መስተ መስዋእቶምን ነቶም ዝራብዓትን ደዓውልን ገነሽልን ከምቲ ቚጽሮም ከምቲ እተሰርዔ ንመስዋእቲ ሓጢኣት ከኣ ሓደ ድቤላ እዚ ብጀካ እቲ ናይ ወርትግ ዚሐርር መስዋእቲ ምስ ናይ ብልዒ መስዋእቱን ናይ መስተ መስዋእቱን
በታ ሳድሰይቲ መዓልቲ ድማ ሾሞንተ ዝራብዕ ክልተ ድዑል ጐደሎ ዜብሎም ዓሰርተው ኣርባዕተ ገንሸል ዓመት ድማ እቲ ናይ ብልዒ መስዋእቶም ን ናይ መስተ መስዋእቶም ን ነቶም ዝራብዓትን ደዓውልን ገንሸልን ከም ቲ ቚጽሮም ከም ቲ እተሰርዔ
ንመስዋእቲ ሓጢኣት ከኣ ሓደ ድቤላ እዚ ብጀካ እቲ ናይ ወርትግ ዚሐርር መስዋእቲ ናይ ብልዒ መስዋእቱን ናይ መስተ መስዋእቱን
በታ ሳብዐይቲ መዓልቲ ድማ ሾብዓተ ዝራብዕ ክልተ ድዑል ጐደሎ ዜብሎም ዓሰርተው ኣርባዕተ ገንሸል ዓመት ድማ እቲ ናይ ብልዒ መስዋእቶምን ናይ መስተ መስዋእቶም ን ነቶም ዝራብዓትን ድዓውልን ገንሸልን ከም ቲ ቚጽሮም ከም ቲ እተሰርዔ ንመስዋእቲ ሓጢኣት ከኣ ሓደ ድቤላ እዚ በጀካ እቲ ናይ ወርትግ ዚሐርር መስዋእቲ ናይ ብልዒ መስዋእቱን ናይ መስተ መስዋእቱን
በታ ሳምነይቲ መዓልቲ ኽቡር ኣኼባ ይኹነልኩም ኩሉ ዕዮ ኣገልግሎት ኣይትዕየዩ
ንእግዚኣብሄር ጥዑም ጨና ዚሐርር መስዋኣቲ መስዋእቲ ሓዊ ኣቕርቡ ሓደ ዝራብዕ ሓደ ድዑል ጐደሎ ዜብሎም ሾብዓተ ገንሸል ዓመት እቲ ናይ ብልዒ መስዋእቶምን ናይ መስተ መስዋእቶምን ነቲ ዝራብዕን ነቲ ድዑልን ንገነሽልን ከምቲ ቚጽሮም ከምቲ እተሰርዔ ንመስዋእቲ ሓጢኣት ከኣ ሓደ ድቤላ እዚ ብጀካ እቲ ናይ ወርትግ ዚሐርር መስዋእቲ ናይ ብልዒ መስዋእቱን ናይ መስተ መስዋእቱን
እዚ ብጀካ እቲ መብጽዓኹምን ናይ ፍቓድ መስዋእትኹምን ንዚሐርር መስዋእትኹም ኰነ ወይ ናይ ብልዒ መስዋእትኹም ወይ ናይ መስተ መስዋእትኹም ወይ ናይ ምስጋና መስዋእትኹም በቶም ዓበይቲ በዓላት ንእግዚኣብሄር ከተቕርቡ ኢኹም
ከምቲ እግዚኣብሄር ንሙሴ ዝኣዘዞ ዅሉ ድማ ሙሴ ንደቂ እስራኤል ነገሮም
ሙሴ ኸኣ ንሓላቑ ነገድ ደቂ እስራኤል እቲ እግዚኣብሄር ዝአዘዞ እዚ እዩ ኢሉ ተዛረቦም ሰብ ንእግዚኣብሄር መብጽዓ እንተ ተማባጽዔ ወይ ምሒሉ ገለ ነገር ይትረፈኒ ብምባል ነፍሱ ብማሕላ እንተ ኣሰረ ቃሉ ኣየፍርስ ከም ቲ ኻብ ኣፉ ዝወጸ ኹሉ ይግበር
ሰበይቲ ድማ ብጊዜ ንእስነታ ኣብ ቤት ኣቦኣ ኸላ ንእግዚኣብሄር መብጽዓ እንተ ተማባጽዔት ብገለ ማእሰር ከኣ እንተ ተኣስረት ኣቦኣ ድማ መብጽዓኣን እቲ ነፍሳ ዝኣሰረትሉ መእሰርን እንተ ሰምዔ እሞ ኣቦኣ ብዛዕባ እዚ ስቕ እንተ በለ ኲሉ መብጽዓኣ ይቑም እቲ ነፍሳ ዝኣሰረትሉ ዅሉ መእሰሪ ኸኣ ይቑም
ኣቦኣ በታ ዝሰምዓላ መዓልቲ እንተ ኸልኣ ግና ኲሉ መብጽዓኣን እቲ ነፍሳ ዝኣሰረትሉ መእሰርን ኣይቑም
ኣቦኣ እዩ ዝኸልኣ እሞ እግዚኣብሄር ከኣ ይቕረ ኺብለላ እዩ
ተማባጺዓ ኸላ ወይ ብታህዋኽ ካብ ኣፋ ቓል እንተ መለቛ እሞ ብእኡ ነፍሳ ኣሲራ ኸላ ኣብ ሰብኣይ እንተ ተአትወት እቲ ሰብኣያ ኸኣ ሰሚዑ በታ ዝሰምዓላ መዓልቲ ስቕ እንተ በለ እቲ መብጽዓኣ ይቑም እቲ ነፍሳ ዝኣሰረትሉ መእሰሪኣ ድማ ይቑም
እቲ ሰብኣያ በታ ዝሰምዓላ መዓልቲ እንተ ኸልኣ ግና ንሱ ነቲ መብጽዓኣን ነቲ ብእኡ ነፍሳ ዝአሰረትሉ ብታህዋኽ ካብ ኣፋ ዝመለቘ ቓልን ከንቱ ይገብሮ እግዚኣብሄር ከኣ ኪሐድገላ እዩ
ናይ መበለት ወይ ናይ ፍትሕቲ ሰበይቲ መብጾኣ ግና ነፍሳ ዝኣሰረትሉ ዅሉ ይቑመላ
ኣብ ቤት ሰብኣያ ኸላ ድማ እንተ ተማባጽዔት ወይ ብናይ ማሕላ መእሰሪ ነፍሳ እንተ ኣሰረት ሰብኣያ ኸኣ ሰሚዑ ስቕ እንተ በለ እሞ እንተ ዘይከልኣ ኲሉ መብጽዓኣ ይቑም እቲ ነፍሳ ዝአሰረትሉ ዅሉ መእሰሪ ድማ ይቑም
ሰብኣያ በታ ዝሰም ዓላ መዓልቲ ፈጺሙ ኸንቱ እንተ ገበሮ ግና ብዛዕባ መብጽዓኣ ወይ ብዛዕባ እቲ እተኣስረትሉ ካብ ኣፋ ዝወጾ ዅሉ ኣይቐውምን
ሰብኣያ እዩ ኸንቱ ዝገበሮ እግዚኣብሄር ድማ ይቕረ ኺብለላ እዩ
ነፍሳ ኸተትሕት ኢላ እተማባጾዓቶ ዅሉ ወይ ናይ ማሕላ መእሰሪ ዘበለ ሰብኣያ የቚሞ ሰብኣያ ኸኣ ከንቱ ይገብሮ
ሰብኣያ ኻብ መዓልቲ ንመዓልቲ ስቕ እንተ በለ ግና ንዅሉ መብጾዓኣን ንዅሉ ኣብ ልዕሊኣ ዘሎ መእሰሪኣን ኣቘሞ በታ ዝሰምዓላ መዓልቲ ስቕ ኢሉ እዩ እሞ ኣቘሞ
ምስ ሰምዔ ጸኒሑ ፈጺሙ ኸንቱ እንተ ገበሮ ግና ንሱ በደላ ይጸውር
እቲ ብዛዕባ ኣብ መንጎ ሰብኣይን ሰበይትን ኣብ መንጎ ኣቦን ጓልን ብጊዜ ንእስነታ ኣብ ቤት ኣቦኣ ኸላ እግዚኣብሄር ንሙሴ ዝኣዘዞ ሕጋጋት እዚ እዩ
ግዚኣብሄር ድማ ንሙሴ ንደቂ እስራኤል ንሚድያናውያን ሕነ ፍደየሎም ድሕሪኡ ናብ ህዝብኻ ኽትእከብ ኢኻ ኢሉ ተዛረቦ
ሙሴ ኸኣ ነቲ ህዝቢ ኸምዚ ኢሉ ተዛረቦ ካባኻትኩም ሰባት ንውግእ ይዳለዉ ኣብ ሚድያን ሕነ እግዚኣብሄር ኪፈድዮ ኸኣ ንሚድያን ይኺዱ
ካብ ኲሎም ነገዳት እስራኤል ከካብ ነገድ ሽሕ ሰብ ንውግእ ስደዱ
ካብ ኣሽሓት እስራኤል ከካብ ነገድ ሽሕ ተዋህቡ ዓሰርተው ክልተ ሽሕ ንውግእ ተዳለዉ
ሙሴ ድማ ነቶም ከካብ ነገድ ሽሕ ዝወጹ ንኣታቶምን ነቲ ምስ ኣቓሑ መቕደስን መለኸት መመልከትን ኣብ ኢዱ ዝነበሮ ፊንሃስ ወዲ ኻህን ኣልኣዛርን ናብ ውግእ ሰደዶም
ከምቲ እግዚኣብሄር ንሙሴ ዝአዘዞ ኸኣ ምስ ሚድያን ተዋግኡ ንዅሉ ተባዕታይ ድማ ቐተሉ
ንነገስታት ሚድያን ድማ ንኤዊን ሬቀምን ጹርን ሑርን ሬባዕን ነቶም ሓሙሽተ ነገስታት ሚድያን ምስቶም ቅቱላቶም ቀተልዎም
ንበላዓም ወዲ ቤዖር ድማ ብሴፍ ቀተልዎ
ደቂ እስራኤል ከኣ ነንስቲ ሚድያንን ንቘልዑኤንን ማረኹ
ኲሉ ማሎምን ኲሉ ጥሪቶምን ኲሉ ገንዘቦምን ዘመቱ
ንዅለን ዚነብሩለን ከተማታቶምን ኲሉ ሰፈሮምን ከኣ ብሓዊ ኣንደዱ
ኲሉ ሰለባን ኲሉ ምርኮን ሰብ ኰነ ማል ኰነ ወሰዱ
ነቶም ምሩኻትን ነቲ እተዘምተን ነቲ ሰለባን ድማ ናብ ሙሴን ናብ ካህን ኣልኣዛርን ናብ ኣኼባ ደቂ እስራኤልን ናብቲ ሰፈር ኣብ ጐላጕል ሞኣብ ናይ ዮርዳኖስ ኣብ መንጽር ያሪኮ ኣምጽእዎ
ሙሴን ካህን ኣልኣዛርን ኲሎም ሹማምቲ እቲ ኣኼባን ድማ ናብ ወጻኢ ሰፈር ኪቕበልዎም ወጹ
ሙሴ ኸኣ በቶም ካብ ውግእ እተመልሱ ሓላቑ ሰራዊት በቶም ሓላቑ ሽሕን ሓላቑ ሚእትን ተናደደ
ሙሴ ድማ በሎም ንዅለን ኣንስቲዶ ብህይወት ሓዲግኩምወን እንሆ በቲ ናይ ጴዖር ነገር ብምኽሪ በላዓም ንደቂ እስራኤል ንእግዚኣብሄር ዘጥለማኦም ንሳተን እየን ስለዚ ኸኣ ኣብቲ ኣኼባ እግዚኣብሄር መዓት ኰነ
ሕጂ ድማ ካብ ቈልዑ ተባዕታይ ዘበለ ቕተሉ ምስ ተባዕታይ ብምድቃስ ሰብኣይ ዝፈለጣ ዅለን ኣንስቲ ኸኣ ቅተልወን
ብምድቃስ ንተባዕታይ ዘይፈለጣ ዅለን ኣዋልድ ግና ንኣኻትኩም ኪዀና ብህይወተን ሕደግወን
ንስኻትኩም ከኣ ክሳዕ ሾብዓተ መዓልቲ ኣብ ወጻኢ ሰፈር ስፈሩ ሰብ ዝቐተለ ዘበለን እተቐትለ ዝተንከየ ዘበለን ከኣ ንስኻትኩምን ምሩኻትኩምን ብሳልሰይቲ መዓልትን ብሳብዐይቲ መዓልትን ርእስኹም ኣንጽሁ
ኲሉ ኽዳውንትን ኲሉ ኣቕሓ ቘርበትን ካብ ጸጕሪ ጤል እተገብረ ዅለን ኲሉ ኣቕሓ ዕጨይትን ኣንጽህዎ
ካህን ኣልኣዛር ድማ ነቶም ኣብ ውግእ ከይዶም ዝነበሩ ተዋጋእቲ ሰባት በሎም እግዚኣብሄር ንሙሴ ዝአዘዞ ትእዛዝ ሕጊ እዚ እዩ ወርቅን ብሩርን ኣስራዚ ሓጺን ቈርቈሮን ዓረርን ሓዊ ዚኽእል ኲሉ ነገር ብሓዊ ኣሕልፍዎ ይነጽህ ድማ በቲ ዜንጽህ ማይ ከኣ ይንጻህ
ሓዊ ንዘይኽእል ኲሉ ድማ ብማይ ኣሕልፍዎ
ኣብታ ሳብዐይቲ መዓልቲ ኸኣ ክዳውንትኹም ሕጸቡ ትነጽሁ ኸኣ
ድሕርቲ ሰፈር ትአትዉ
እግዚኣብሄር ድማ ንሙሴ ኸምዚ ኢሉ ተዛረቦ ንስኻን ካህን ኣልኣዛርን ሓላቑ ማይ ቤት ኣቦታት ኣኼባን ኴንኩም ነቲ ምርኮ ሰቡን ማሉን ቊጸርዎ
እቲ ምርኮ ነቶም ኣብ ውግእ ዝኸዱ ተዋጋእትን ንብዘሎ እቲ ኣኼባን ፍርቀ ፍርቂ ጌርኩም ምቐልዎም ካብቶም ናብ ውግእ ከይዶም ዝነበሩ ሰብ ውግእ ካብ ሰብን ካብ ኣሓን ካብ ኣእዱግን ካብ ኣባጊዕን ከካብ ሓሙሽተ ሚእቲ ሓንቲ ነፍሲ ንእግዚኣብሄር ግብሪ ኣልዕል
ካብቲ ፍርቆም ውሰዱ እሞ ንእግዚኣብሄር ዚውዝወዝ መስዋእቲ ኪኸውን ንኻህን ኣልኣዛር ሀቦ
ካብቲ ፍርቂ ናይ ደቂ እስራኤል ከኣ ካብ ሰብ ካብ ኣሓ ካብ ኣእዱግን ካብ ኣባጊዕን ካብ ኲለን ከብቲ ከካብ ሓም ሳ ሓደ ውሰድ ነቶም ሓለዋ ማሕደር እግዚብሄር ዚሕልዉ ሌዋውያን ሀቦም
ሙሴን ካህን ኣልኣዛርን ድማ ከምቲ እግዚኣብሄር ንሙሴ ዝአዘዞ ገበሩ
እቲ እተዘምተ ካብቲ እቶም ሰብ ውግእ ዝዘመትዎ ዝተረፈ ዝማት ሹድሽተ ሚእትን ሰብዓን ሓሙሽተን ሽሕ በጊዕ
ሰብዓን ክልተን ሽሕ ላም ስሳን ሓደን ሽሕ ኣድጊ ኲልዅለን ሰላሳን ክልተን ሽሕ ሰብ ከኣ ምስ ተባዕታይ ምድቃስ ዘይፈላጣ ነፍሳት ኣዋልድ
እቲ ፍርቂ ግደ እቶም ናብ ውግእ ከይዶም ዝነበሩ ቊጽሪ እተን ኣባጊዕ ሰለስተ ሚእትን ሰላሳን ሾብዓን ሽሕ ሓሙሽተን ሚእትን ኰነ
ካብ ኣባጊዕ ግብሪ ንእግዚኣብሄር ሹድሽተ ሚእትን ሰብዓን ሓሙሽተን ኰነ
ኣሓ ድማ ሰላሳን ሹድሽተን ሽሕ ካብኡ ግብሪ ንእግዚኣብሄር ሰብዓን ክልተን
ኣእዱግ ከኣ ሰላሳ ሽሕን ሓሙሽተ ሚእትን ካብኡ ግብሪ ንእግዚኣብሄር ስሳን ሓደን ነፍሲ ሰብ ድማ ዓሰርተው ሹድሽተ ሽሕ ካብኡ ግብሪ ንእግዚኣብሄር ሰላሳን ክልተን ነፍሲ
ሙሴ ድማ እቲ ግብሪ እቲ ናይ እግዚኣብሄር ዚልዓል መስዋእቲ ከምቲ እግዚኣብሄር ንሙሴ ዝአዘዞ ንኻህን ኣልኣዛር ሀቦ
እቲ ኻብቶም ኣብ ውግእ ዝነበሩ ሙሴ ዝመቐሎ ፈረቓ እቲ ግደ ደቂ እስራኤል ከኣ እቲ ናይቲ ኣኼባ ፍርቂ ካብ ኣባጊዕ ሰለስተ ሚእትን ሰላሳን ሾብዓተን ሽሕን ሓሙሽተ ሚእትን ኣሓ ሰላሳን ሹድሽተን ሽሕ ኣእዱግ ሰላሳ ሽሕን ሓሙሽተ ሚእትን ነፍሲ ሰብ ድማ ዓሰርተው ሹድሽተ ሽሕ ኰነ ከምቲ እግዚኣብሄር ንሙሴ ዝአዘዞ ድማ ሙሴ ኻብዚ ናይ ደቂ እስራኤል ፍርቂ ካብ ሰብን ካብ እንስሳን ከካብ ሓምሳ ሓደ ወሲዱ ነቶም ሓለዋ ማሕደር እግዚኣብሄር ዚሕልዉ ዝነበሩ ሌዋውያን ሀቦም
እቶም ኣብ ልዕሊ ኣሽሓት ሰራዊት እተሾሙ ሓላቑ ኣሽሓትን ሓላቑ ሚእትታትን ድማ ናብ ሙሴ ቐረቡ ንሙሴ ኸኣ ገላዉኻ ቊጽሪ እቶም ኣብ ትሕቴና ዘለዉ ዓቀይቲ ቘጸርና ሓደ ሰብ እኳ ኣይጐደለናን
ነፍሲ ወከፍ ካባና ድማ ኣቕሓ ወርቂ ዝረከበ ኣልቦ ኣምባር ቀለቤት ኲትሻ ድሪ ኣብ ቅድሚ እግዚኣብሄር ምእንቲ ኼተዐርቐና ንእግዚኣብሄር መስዋእቲ ኣቕረብና በልዎ
ሙሴን ካህን ኣልኣዛርን ከኣ ነቲ በብዓይነቱ እተሰርሔ ኣቓሑ ወርቂ ኻባታቶም ወሰድዎ
እቲ ኻብ ሓላቑ ኣሽሓትን ካብ ሓላቑ ሚእትታትን ንእግዚኣብሄር ዚልዓል መስዋእቲ ዘቕረብዎ ዅሉ ወርቂ ዓሰርተው ሹድሽተ ሽሕን ሾብዓተ ሚእትን ሓምሳን ሲቃል ኰነ
እቶም ሰብ ውግእ ነፍሲ ወከፍ ነንርእሱ ዚዅኖ ማሪኹ ነበረ
ሙሴን ካህን ኣልኣዛርን ነቲ ወርቂ ኻብ ሓላቑ ኣሽሓትን ሚእትታትን ወሲዶም ኣብ ቅድሚ እግዚኣብሄር ንመዘከርታ ደቂ እስራኤል ኪኸውን ናብ ድንኳን ምርኻብ ኣእተውዎ
ደቂ ሮቤልን ደቂ ጋድን ድማ ኣዝየን ብዙሓት ማል ነበራኦም
እንሆ ኸኣ ምድሪ ያዕዜርን ምድሪ ጊልኣድን ቦታ ማል ከም ዝዀነ ም ስ ረኣዩ ደቂ ጋድን ደቂ ሮቤልን መጺኦም ንሙሴን ንኻህን ኣልኣዛርን ንሹማምቲ ኣኼባን ዓጣሮትን ዲቦንን ያዕዜርን ኒምራህን ሔስቦንን ኤልዓለን ሴባምን ኔቦን ቤዖንን እዛ ኣብ ቅድሚ ኣኼባ እስራኤል እግዚኣብሄር ዝወቕዓ ምድሪ ምድሪ ማል እያ ገላዉኻ ድማ ማል ኣለዋና ኢሎም ተዛረብዎም
ኣብ ቅድሚ ዓይንኻ ሞገስ እንተ ደኣ ረኸብናስ እዛ ምድሪ እዚኣ ንገላዉኻ ርስቲ ትወሀብ ንዮርዳኖስ ኣይተሳግረና ከኣ በሉ
ሙሴ ግና ንደቂ ጋድን ንደቂ ሮቤልን በሎም ኣሕዋትኩም ናብ ውግእ ኪኸዱ ኸለዉዶ ኣብዚ ኽትተርፉ ኢኹም ስለምንታይ ናብታ እግዚኣብሄር ዝሀቦም ምድሪ ኸይአትዉ ልቢ ደቂ እስራኤል እተድክሙ ኣቦታትኩም ድማ ምድሪ ኺርእዩ ኢለ ኻብ ቃዴስባርኔዓ ምስ ሰደድክዎም ከምኡ ገበሩ
ክሳዕ ለሰ ኤሽኮል ደይቦም ነታ ምድሪ ምስ ረአይዋ ናብታ እግዚኣብሄር ዝሀቦም ምድሪ ኻብ ምእታው ንልቢ ደቂ እስራኤል ኣሸበርዎ
በታ መዓልቲ እቲኣ ከኣ ኲራ እግዚኣብሄር ነደደ እሞ ኸምዚ ኢሉ መሐለ ብጀካ ካሌብ ወዲ የፋኔ ቀኒዛውን እያሱ ወዲ ነዌን ንእግዚኣብሄር ፈጺሞም ስለ ዝሰዐብዎ እዞም ካብ ግብጺ ዝደየቡ ሰባት ፈጺሞም ስለ ዘይሰዐቡኒ ካብ ወዲ ዕስራ ዓመት ንላዕሊ ዘለዉ ነታ ንኣብርሃም ንይስሃቅ ንያእቆብ ከኣ ዝመሐልኩሎም ምድሪ ኣይርእይዋን እዮም
ኲራ እግዚኣብሄር ከኣ ኣብ እስራኤል ነደደ እሞ እቲ ኣብ ቅድሚ እግዚኣብሄር ክፋእ ዝገበረ ወለዶ ኽሳዕ ዚውዳእ ኣርብዓ ዓመት ኣብ በረኻ ዀለል ኣበሎም
ኣቱም ትውልዲ ሓጥኣን ሰባት ነቲ ነዳዲ ዅራ እግዚብሄር ኣብ ልዕሊ እስራኤል ከተበርትዑ እንሆ ኣብ ክንዲ ኣቦታትኩም ተንሳእኩም
ካብ ምስዓቡ እንተ ተመለስኩም ንሱ ኸኣ መሊሱ ንእስራኤል ኣብ በረኻ ይሐድጎም እሞ ነዚ ህዝቢ እዚ ዅሉ ተጥፍእዎ ኣሎኹም
ንሳቶም ከኣ ናብኡ ቐሪቦም በሉ ኣብዚ ንማልና ደምቤታት ንቘልዑና ድማ ከተማታት ክንሰርሕ ንሕና ግና ናብታ ቦታኦም ክሳዕ እነእትዎም ቀቅድሚ ደቂ እስራኤል ክንከይድ ተዳሊና ኣጽዋር ሒዝና ኣሎና
ደቅና ኸኣ ብዛዕባ እቶም ኣብታ ሃገር ዚነብሩ ኣብ ጽኑዓት ከተማታት ይቀመጡ
ደቂ እስራኤል ነፍሲ ወከፍ ረርስቱ ኽሳዕ ዚረክብ ናብ ኣባይትና ኣይንምለስን
ርስትናስ ኣብ ክነጀው ዮርዳኖስ ብሸነኽ ምብራቕ በጺሑና እዩ እሞ ኣብ ስግር ዮርዳኖስ ኣብ ንየው ምሳታቶም ርስቲ ኣይንወርስን
ሙሴ ድማ በሎም እዚ ነገርዚ እንተ ጌርኩም ኣብ ቅድሚ እግዚኣብሄር ከኣ ንውግእ ኣጽዋር እንተ ሒዝኩም ንጸላእቱ ድማ ካብ ቅድሚኡ ኽሳዕ ዚሰጎም እታ ሃገርውን ኣብ ቅድሚ እግዚኣብሄር ክሳዕ እትግዛእ ኲሎም ሰልፈኛታትኩም ኣብ ቅድሚ እግዚኣብሄር ዮርዳኖስ እንተ ተሳጊሮም ሲ ድሕርቲ ትምለሱ ኣብ እግዚኣብሄር ኣብ እስራኤልን ከኣ ብዘይ በደል ትዀኑ እዛ ሃገር እዚኣ ድማ ኣብ ቅድሚ እግዚኣብሄር ርስትኹም ክትከውን እያ
ከም ኡ እንተ ዘይገበርኩም ግና እንሆ ኣብ እግዚኣብሄር ሓጢኣት ገበርኩም ሓጢኣትኩም ከም ዚረኽበኩም ድማ ፍለጡ
ንደቅኹም ከተማታት ነባጊዕኩም ከኣ ደምቤታት ስርሑ እቲ ኻብ ኣፍኩም ዝወጸ ድማ ግበርዎ
ደቂ ጋድን ደቂ ሮቤልን ንሙሴ ገላዉኻ ኸምቲ ጐይታይ ዝአዘዞ ኺገብሩ እዮም
ቈልዑናን ኣንስትናን መጓሰ ኣባጊዕናን ኲሉ ማልናን ኣብኡ ኣብ ከተማታት ጊልኣድ ይኹኑ
ገላውኻ ግና ኲላቶም ንውግእ ኣጽዋር ዝሐዙ ከምቲ ጐይታይ ዝበሎ ኣብ ቅድሚ እግዚኣብሄር ኪዋግኡ ይሳገሩ ኢሎም ተዛረብዎ
ሙሴ ድማ ንኻህን ኣልኣዛርን ንእያሱ ወዲ ነዌን ንሓላቑ ማይ ቤት ኣቦታት ነገዳት ደቂ እስራኤልን ብዛዕባኦም ኣዘዘ
ሙሴ ኸኣ ደቂ ጋድን ደቂ ሮቤልን ንውግእ ኣጽዋር ዝሐዙ ዅሎም ኣብ ቅድሚ እግዚኣብሄር ኪዋግኡ ምሳኻትኩም ዮርዳኖስ እንተ ተሳገሩ እታ ሃገር ድማ ኣብ ቅድሜኹም እንተ ተገዝኤት ሽዑ ምድሪ ጊልኣድ ርስቲ ሀብዎም
ኣጽዋር ሒዞም ምሳኻትኩም እንተ ዘይተሳገሩ ግና ኣብ ም ድሪ ከነኣን ኣብ ማእከልኩም ይረስተዩ በሎም
ደቂ ጋድን ደቂ ሮቤልን ድማ ከም ቲ እግዚብሄር ንገላዉኻ ዝበሎም ከምኡ ንገብር
ንሕና ኣጽዋር ሒዝና ኣብ ቅድሚ እግዚኣብሄር ንምድሪ ከነኣን ንሳገር እቲ እንርስተዮ ርስቲ ኸኣ ኣብዚ ኣብ ክነጀው ዮርዳኖስ ይኹነልና ኢሎም መለሱ
ሙሴ ኸኣ ንኣታቶም ንደቂ ጋድን ንደቂ ሮቤልን ንፈረቓ ነገድ ምናሴ ወዲ ዮሴፍን መንግስቲ ሲሆን ንጉስ ኣሞራውያን መንግስቲ ዖግ ንጉስ ባሳን እታ ሃገር ከተማታታ ምስ ከባቢኤን ናይታ ኣብ ዙርያ ዘላ ሃገር ከተማታት ድማ ሀቦም ደቂ ጋድ ድማ ዲቦንን ዓጣሮትን ዓሮዔርን ዓጥሮትሾፋንን ያዕዜርን ዮግብሃን ቤትኒምራን ቤትሃራንን እተዐርዳ ከተማታት ደምቤታት ኣባጊዕ ከኣ ሰርሑ
ደቂ ሮቤል ድማ ሔስቦንን ኤልዓለን ቂርያታዪምን ኔቦን በዓልሜዖንን ሰርሑ ስመን ከኣ ተለወጠ ሲብማውን ሰርሑ
ነተን ዝሰርሕወን ከተማታት ከኣ ካልእ ስም ኣውጽኡለን
ደቂ ማኪር ወዲ ም ናሴ ድማ ናብ ጊልኣድ ከይዶም ሐዝዋ ነቶም ኣብኣ ዝነበሩ ኣሞራውያን ከኣ ሰጐጕዎም
ሙሴ ድማ ንማኪር ወዲ ምናሴ ጊልኣድ ሀቦ ኣብኣ ኸኣ ተቐመጠ
ያኢር ወዲ ምናሴ ድማ ከይዱ ዓድታቶም ሐዘ ዓድታት ያኢር ኢሉ ኸኣ ሰመየን
ኖባ ድማ ከይዱ ንቔናትን ኣቚሻታን ሓዛ ብስሙ ኸኣ ኖባ ኣውጽኣላ
ደቂ እስራኤል በብሰራዊቶም ብኢድ ሙሴን ኣሮንን ካብ ምድሪ ግብጺ ምስ ወጹ ኣጓዕዛኦም እዚ እዩ ሙሴ ድማ ነቲ ምውጻኦም ካብ ሰፈር ናብ ሰፈር ምጕዓዞም ብትእዛዝ እግዚኣብሄር ጸሐፎ
እቲ ኣጓዕዛኦም ከም ቲ ም ንቃሎም እዚ እዩ በታ ቐዳመይቲ ወርሒ ኣብታ ወርሒ ኸኣ ብመበል ዓሰርተው ሓሙሽተ መዓልቲ ኻብ ራዕምሌስ ነቐሉ
ግብጻውያን ነቶም እግዚኣብሄር ኣብ ማእከሎም ዝቐተሎም ኲላቶም በዅርታት ኪቐብሩ ኸለዉ ንኣማልኽቶም ድማ እግዚኣብሄር ምስ ፈረደሎም ሽዑ ደቂ እስራኤል ኲሎም ግብጻውያን እናረአይዎም ብልዕቲ ኢድ ጽባሕ ፋስጋ ወጹ
ደቂ እስራኤል ከኣ ካብ ራዕምሴስ ነቐሉ ኣብ ሱኮት ከኣ ሰፈሩ
ካብ ሱኮት ነቒሎም ድማ ኣብታ ኣብ ወሰን በረኻ ዘላ ኤታም ሰፈሩ
ካብ ኤታም ነቒሎም ከኣ ኣብ መንጽር በዓልጼፎን ናብ ዘላ ጲሃሒሮት ተመሊሶም ኣብ መጣምቲ ሚግዶል ሰፈሩ
ካብ መንጽር ሃሒሮት ነቒሎም ድማ ብማእከል ባሕሪ ገይሮም ናብ በረኻ ሰገሩ
ኣብ በረኻ ኤታም መገዲ ሰለስተ መዓልቲ ኸይዶም ከኣ ኣብ ማራ ሰፈሩ
ካብ ማራ ነቒሎም ድማ ናብ ኤሊም መጹ
ኣብ ኤሊም ከኣ ዓሰርተው ክልተ ዓይኒ ማይን ሰብዓ ኦም ተምርን ነበረ ኣብኣ ድማ ሰፈሩ
ካብ ኤሊም ነቒሎም ከኣ ኣብ ጥቓ ባሕሪ ኤርትራ ሰፈሩ ካብ ባሕሪ ኤርትራ ነቒሎም ድማ ኣብ በረኻ ሲን ሰፈሩ
ካብ በረካ ሲን ነቒሎም ከኣ ኣብ ዶፍቃ ሰፈሩ
ካብ ዶፍቃ ነቒሎም ድማ ኣብ ኣሉሽ ሰፈሩ
ካብ ኣሉሽ ነቒሎም ከኣ ኣብ ረፊዲም ሰፈሩ ኣብኣ ድማ እቶም ህዝቢ ዚሰትይዎ ማይ ኣይነበረን
ካብ ረፊዲም ነቒሎም ድማ ኣብ በረካ ሲና ሰፈሩ
ካብ በረካ ሲና ነቒሎም ከኣ ኣብ ቂብሮትሃታኣባ ሰፈሩ
ካብ ቂብሮትሃታኣባ ነቒሎም ድማ ኣብ ሓጼሮት ሰፈሩ
ካብ ሓጼሮት ነቒሎም ከኣ ኣብ ሪትማ ሰፈሩ
ካብ ሪትማ ነቒሎም ድማ ኣብ ሪሞንጰሬጽ ሰፈሩ
ካብ ሪሞንጰሬጽ ነቒሎም ከኣ ኣብ ሊብና ሰፈሩ
ካብ ሊብና ነቒሎም ድማ ኣብ ሪሳ ሰፈሩ
ካብ ሪሳ ነቒሎም ከኣ ኣብ ቄሄላታ ሰፈሩ
ካብ ቄሄላታ ነቒሎም ድማ ኣብ ከረን ሸፈር ሰፈሩ
ካብ ከረን ሸፈር ነቒሎም ከኣ ኣብ ሓራዳ ሰፈሩ
ካብ ሓራዳ ነቒሎም ድማ ኣብ ማቅሄሎት ሰፈሩ
ካብ ማቅሄሎት ነቒሎም ከኣ ኣብ ታሕት ሰፈሩ
ካብ ታሓት ነቒሎም ድማ ኣብ ታራ ሰፈሩ
ካብ ታራ ነቒሎም ከኣ ኣብ ሚትቃ ሰፈሩ
ካብ ሚትቃ ነቒሎም ድማ ኣብ ሓሽሞና ሰፈሩ
ካብ ሓሽሞና ነቒሎም ከኣ ኣብ ሞሴሮት ሰፈሩ
ካብ ሞሴሮት ነቒሎምውን ኣብ ብነያዓቃን ሰፈሩ
ካብ ብነያዓቃን ነቒሎም ድማ ኣብ ሖርሃጊድጋድ ሰፈሩ
ካብ ሖርሃጊድጋድ ነቒሎም ከኣ ኣብ ዮጥባታ ሰፈሩ
ካብ ዮጥባታ ነቒሎም ድማ ኣብ ዓብሮና ሰፈሩ
ካብ ዓብሮና ነቒሎምውን ኣብ ኤጽዮንጋበር ሰፈሩ
ካብ ኤጽዮንጋበር ነቒሎም ከኣ ኣብ በረካ ጺን ሰፈሩ ንሱ ቃዴስ እዩ
ካብ ቃዴስ ነቒሎም ድማ ኣብ ወሰን ምድሪ ኤዶም ኣብ ዘሎ ኸረን ሆር ሰፈሩ
ካህን ኣሮን ከኣ ብትእዛዝ እግዚኣብሄር ናብ ከረን ሆር ደየበ ደቂ እስራኤል ካብ ምድሪ ግብጺ ኻብ ዚወጹ ኣብ መበል ኣርብዓ ዓመት ኣብ ሓምሰይቲ ወርሒ ኣብታ ወርሒ ኸኣ በታ ቐዳመይቲ መዓልቲ ኣብኡ ሞተ
ኣሮን ኣብ ከረን ሆር ኪመውት ከሎ ወዲ ሚእትን ዕስራን ሰለስተን ዓመት ነበረ
እቲ ከነኣናዊ ንጉስ ኣራድ ኣብ ደቡብ ሃገር ከነኣን ዚነብር ከኣ ደቂ እስራኤል ከም ዝመጹ ሰምዔ
ካብ ከረን ሆር ነቒሎም ድማ ኣብ ጻልሞና ሰፈሩ
ካብ ጻልሞና ነቒሎም ከኣ ኣብ ጱኖን ሰፈሩ
ካብ ጱኖን ነቒሎም ድማ ኣብ ኣቦት ሰፈሩ
ካብ ኣቦት ነቒሎም ከኣ ኣብ ዒየዓባሪም ዶብ ሞኣብ ሰፈሩ
ካብ ዕዪም ነቒሎም ከኣ ኣብ ዲቦንጋድ ሰፈሩ
ካብ ዲቦንጋድ ነቒሎም ድማ ኣብ ዓልሞንዲብላታዪም ሰፈሩ
ካብ ዓልሞንዲብላታዪም ነቒሎም ከኣ ኣብ ኣኽራን ዓባሪም ኣብ መንጽር ኔቦ ሰፈሩ
ካብ ኣኽራን ዓባሪም ነቒሎም ድማ ኣብ ጐላጕል ሞኣብ ኣብ ዮርዳኖስ ኣብ መንጽር ያሪኮ ሰፈሩ
ኣብ ዮርዳኖስ ካብ ቤትየሺሞት ክሳዕ ኣቤልሺጢም ኣብ ጐላጕል ሞኣብ ሰፈሩ
እግዚኣብሄር ድማ ኣብ ጐላጕል ሞኣብ ኣብ ዮርዳኖስ መንጽር ያሪኮ ንሙሴ ኸምዚ ኢሉ ተዛረቦ ንደቂ እስራኤል ተዛረቦም በሎም ከኣ ዮርዳኖስ ተሳጊርኩም ናብ ምድሪ ከነኣን ምስ ኣቶኹም ነቶም ኣብታ ሃገር ዚነብሩ ዅሎም ካብ ቅድሜኹም ስጐጕዎም ኲሉ ምስልታቶም ሰባብሩ ኲሉ ዝፈሰሰ ምስልታቶም ሰባብሩ ኲሉ በረኽቲ ቦታኦም ኣፍርሱ
እታ ሃገር ክትርስተይዋ ሂበኩም እየ እሞ ነታ ሃገር ተረስተይዋ ኣብኣውን ንበሩ
ነታ ምድሪ ኸከም ዓሌትኩም ብዕጭ ተማቐልዋ
ነቶም ብዙሓት ገፊሕ ርስቲ ሀብዎም ነቶም ሒደት ድማ ጸቢብ ርስቲ ሀብዎም
ነፍሲ ወከፍ ኣብታ ዕጩ ዝበጽሓቶ ኣብኣ ይረስተ ከከም ነገድ ኣቦታትኩም ተረስተዩ
ነቶም ኣብታ ሃገር ዚነብሩ ኻብ ቅድሜኹም እንተ ዘይሰጐጕኩምዎም ግና እቶም ካባታቶም ዘትረፍኩምዎም ኣብ ኣዒንትኹም እሾዅ ኣብ መሰንገሌኹም ከኣ ዳንዴር ኪዀኑኹም እዮም ኣብታ እትነብርዋ ሃገር ኬጨንቑኹም እዮም
ኪኸውን ድማ እዩ ከምቲ ንኣታቶም ክገብሮም ዝሐሰብኩ ንኣኻትኩም ከምኡ ኽገብረኩም እየ
እግዚኣብሄር ድማ ንሙሴ ኸምዚ ኢሉ ተዛረቦ ንደቂ እስራኤል ኣዝዞም በሎም ከኣ ናብ ምድሪ ከነኣን ምስ ኣቶኹም እታ ንርስቲ እትበጽሓኩም ምድሪ እዚኣ እያ ምድሪ ከነኣን ክሳዕ ወሰናታ
ሸነኽ ደቡብ ምድርኹም ካብቲ ብወገን ኤዶም ዘሎ በረኻ ጺን ይኹን እሞ ናብ ደቡብ ዶብኩም ካብ ወሰን ባሕሪ ጨው ንምብራቑ ይኹን
ዶብኩም ብደቡብ ዓቐበት ዓቅራቢም ዞይሩ ናብ ጺን ይሕለፍ
ብደቡብ ቃዴስባርኔዓ ኣቢሉ ድማ ይውጻእ
ብሓጻርኣዳር ወጺኡ ኸኣ ናብ ዓጽሞን ይሕለፍ
ካብ ዓጽሞን ከኣ እቲ ዶብ ናብ ርባ ግብጺ ይዙር ናብ ባሕሪ ድማ ይውጻእ
ዶብ ምዕራብውን እቲ ዓብዪ ባሕርን እቲ ዶብን ይኹነልኩም
ናብ ምዕራብ ዶብኩም እዚ ይኹን
ናይ ሰሜን ዶብኩም ድማ እዚ ይኹን ካብቲ ዓብዪ ባሕሪ ናብ ከረን ሆር ኣቢልኩም ንኣኻትኩም ምልክት ግበሩሉ
ካብ ከረን ሆር ክሳዕ እታ ናብ ሃማት እተእቱ ምልክት ግበሩሉ እቲ ዶብ ከኣ ናብ ጸዳድ ይውጻእ
እቲ ዶብ ድማ ናብ ዚፍሮን ይሕለፍ እሞ ናብ ሓጻርዔናን ይውጻእ ናይ ሰሜን ዶብኩም እዚ ይኹን
ናይ ምብራቕ ዶብኩም ከኣ ካብ ሓጻርዔናን ክሳዕ ሼፋም ኣመልክቱሉ
እቲ ዶብ ድማ ካብ ሼፋም ናብ ሪብላ ንዓይን ብምብራቓ ይውረድ እቲ ዶብ ከኣ ወሪዱ ናብ ምብራቕ ኣቢሉ ኽሳዕ ባሕሪ ኪኔሬት ይብጻሕ
እቲ ዶብ ክሳዕ ዮርዳኖስ ይውረድ ናብ ባሕሪ ጨው ከኣ ይውጻእ
እዚኣ ምስቲ ኣብ ዙርያኣ ዘሎ ዶብ ሃገርኩም ትኹን
ሙሴ ድማ ንደቂ እስራኤል ከምዚ ኢሉ ኣዘዞም እታ ብዕጭ እትርስተይዋ ሃገር እግዚኣብሄር ንትሽዓተ ነገድን ንፈረቓ ነገድን ክትወሀብ ዝአዘዘ እዚኣ እያ
እሞ ነገድ ደቂ ሮቤል ከከም ማይ ቤት ኣቦታቶም ነገድ ደቂ ጋድ ድማ ከከም ማይ ቤት ኣቦታቶም ረርስቶም ሐዙ
ፈረቓ ነገድ ምናሴ ኸኣ ርስቶም ሐዙ
እዞም ክልተ ነገድን እዚ ፈረቓ ነገድን ኣብ ክንየው ዮርዳኖስ ናይ ያሪኮ ብሸነኽ ምብራቕ ጸሓይ ረርስቶም ሐዙ
እግዚኣብሄር ድማ ንሙሴ ኸምዚ ኢሉ ተዛረቦ ስም እቶም ነታ ምድሪ ንርስቲ ዚመቕሉልኩም ሰባት እዚ እዩ ካህን ኣልኣዛርን እያሱ ወዲ ነዌን
ንምምቃል እታ ምድሪ ንርስቲ ድማ ከካብ ነገድ ሓደ ሹም ውሰዱ
ስም እቶም ሰባት ድማ እዚ እዩ ካብ ነገድ ይሁዳ ካሌብ ወዲ የፋኔ
ካብ ነገድ ደቂ ስምኦን ሽሙኤል ወዲ ዓሚሁድ
ካብ ነገድ ብንያም ኤሊዳድ ወዲ ኪስሎን
ካብ ነገድ ደቂ ዳን ሹም ቡቂ ወዲ ዮግሊ
ካብ ደቂ ዮሴፍ ካብ ነገድ ደቂ ምናሴ ሹም ሓኒኤል ወዲ ኤፎድ
ካብ ነገድ ደቂ ኤፍሬም ሹም ቄሙኤል ወዲ ሺፍጣን
ካብ ነገድ ደቂ ዛብሎን ሹም ኤሊጻፋን ወዲ ጳርናክ
ካብ ነገድ ደቂ ይሳኮር ሹም ጳልጢኤል ወዲ ዓዛን
ካብ ነገድ ደቂ ኣሴር ሹም ኣሒሁድ ወዲ ሸሎሚ
ካብ ነገድ ደቂ ንፍታሌም ሹም ጴዳህኤል ወዲ ዓሚሁድ
እቶም ንደቂ እስራኤል ኣብ ምድሪ ከነኣን ርስቲ ኺመቕልዎም እግዚኣብሄር ዝአዘዞም እዚኣቶም እዮም
እግዚኣብሄር ድማ ንሙሴ ኣብ ጐላጕል ሞኣብ ኣብ ዮርዳኖስ መንጽር ያሪኮ ከምዚ ኢሉ ተዛረቦ ንደቂ እስራኤል ካብቲ ዝወረስዎ ርስቲ ንሌዋውያን ዚነብሩለን ከተማታት ኪሀብዎም ኣዝዞም
ኣብ ዙርያ እተን ከተማታት ዘሎ ከባቢኤን ከኣ ንሌዋውያን ሀብዎም
ከተማታት ንመቐመጢ ይኹናኦም እታ ኣብ ከባቢኤን ዘላ ም ድሪ ድማ ንማሎም ን ንጥሪቶም ን ንዅሉ እንስሳኦም ን ትኹን
እታ ንሌዋውያን እትህብዎም ኣብ ከከባቢ ኸተማታት ዘላ ም ድሪ ድማ ካብ መካበብያ እታ ኸተማ ብዙርያኣ ምግፋሓ ሽሕ እመት ትኹን
ብወጻኢ ኸተማ ብሸነኽ ምብራቕ ከኣ ክልተ ሽሕ እመት ብሸነኽ ደቡብ ድማ ክልተ ሽሕ እመት ብሸነኽ ምዕራብ ከኣ ክልተ ሽሕ እመት ብሸነኽ ሰሜን ድማ ክልተ ሽሕ እመት ስፈሩ
እታ ኸተማ ኸኣ ኣብ ማእከል ትኹን
እዚ ኸኣ ከባቢ እተን ከተማታት ይኹነሎም
እተን ንሌዋውያን እትህብዎም ከተማታት ድማ ቀታል ነፍሲ ምእንቲ ኺሀድመለን እትህብዎ ሹድሽተ ኸተማታት መዕቈቢ ይኹና
ኣብ ልዕሊኤን ድማ ኣርብዓን ክልተን ከተማታት ሀብዎም
እተን ንሌዋውያን እትህብዎም ከተማታት ኲለን ኣርብዓን ሾሞንተን ከተማታት መምስ ከባቢኤን ይኹና
ብዛዕባ እተን ካብ ርስቲ ደቂ እስራኤል እትህብዎም ከተማታት ድማ ካብቶም ብዙሕ ዘለዎም ብዙሕ ካብቶም ሒደት ዘለዎም ከኣ ሒደት ውሰዱ
ነፍሲ ወከፍ ከም መጠን እታ እተረስተያ ርስቱ ኻብ ከተማታቱ ንሌዋውያን ይሀብ
እግዚኣብሄር ድማ ንሙሴ ኸምዚ ኢሉ ተዛርቦ ንደቂ እስራኤል ተዛረቦም በሎም ከኣ ንስኻትኩም ንዮርዳኖስ ናብ ምድሪ ከነኣን ምስ ተሳገርኩም ብዘይ ሓሳብ ነፍሲ ዝቐተለት ቐታሊ ዚሀድመለን ከተማታት መዕቈቢ ዚዀናኹም ንኣኻትኩም ከተማታት ፍለዩ
እቲ ቐታሊ ኣብ ቅድሚ ኣኼባ ንፍርዲ ደው ከይበለ ኸይመውት እዘን ከተማታት እዚኤን ካብቲ ፈዳይ ደም መዕቈቢ ይኹናኹም
እተን እትህብወን ከተማታት ሽድሽተ ኸተማ መዕቈቢ ይኹናኹም
ሰለስተ ኸተማ ኣብ ስግር ዮርዳኖስ ሀቡ ሰለስተ ኸተማ ኸኣ ኣብ ምድሪ ከነኣን ሀቡ ከተማታት መዕቈቢ ይኹና
ንደቂ እስራኤል ኰነ ንጓና ኸነ ምሳታቶም ንዚነብር ስደተኛ ዀነ ነፍሲ ወከፍ ብዘይ ፍልጠት ነፍሲ ዝቐተለ ናባታተን ኪሀድም እዘን ሽድሽተ ኸተማ እዚኤን መዕቈቢ ይኹና
ብኣቕሓ ሓጺን እንተ ወቕዖ ግና እሞ እንተ ሞተ ንሱ ቐታል ነፍሲ እዩ
ቀታል ነፍሲ ኸኣ ርግጽ ይሙት
ወይስ ኣብ ኢድ ብዝሐዞ ኪቐትል ብዚኽእል እምኒ እንተ ወቕዖ እሞ እንተ ሞተ ንሱ ቐታል ነፍሲ እዩ
ቀታል ነፍሲ ድማ ርግጽ ይሙት
ወይ ኣብ ኢዱ ብዝሐዞ ኣቕሓ ዕጨይቲ ኪቐትል ብዚኽእል እንተ ወቕዖ እሞ እንተ ሞተ ንሱ ቐታል ነፍሲ እዩ
ቀታል ነፍሲ ኸኣ ርግጽ ይሙት
እቲ ፈዳይ ደም ነቲ ቐታሊ ይቕተሎ
ምስ ዚረኽቦ ባዕሉ ይቕተሎ
ብጽልኢ እንተ ደፍኦ ኸኣ ወይ ተጸናትዩ ገለ እንተ ደርበየሉ እሞ እንተ ሞተ ወይ ጽልኢ ነይርዎ ብኢድ እንተ ወቕዖ እሞ እንተ ሞተ እቲ ዝወቕዖ ቐታል ነፍሲ እዩ እሞ ርግጽ ይሙት
እቲ ፈዳይ ደም ነቲ ቐታሊ ምስ ዚረኽቦ ይቕተሎ
ብጽልኢ ዘይኰነ ብድንገት እንተ ደፍኦ ግና ንሱ ጸላኢኡ እንተ ዘይነበረ ወይ ከኣ ንኽፉኡ እንተ ዘይደለየ ወይ ከይተጸናተወ ገለ ነገር እንተ ደርበየሉ ወይ ከይረኣዮ ኪቐትል ብዚኽእል እምኒ እንተ ደርበየሉ እሞ እንተ ሞተ ሽዑ እቲ ኣኼባ ኣብ መንጎ እቲ ወቓዕን ኣብ መንጎ እቲ ፈዳይ ደምን በዚ ሕጊ እዚ ይፍረድ እቲ ኣኼባ ኸኣ ነት ቐታሊ ኻብ ኢድ እቲ ፈዳይ ደም የድሕኖ እቲ ኣኼባ ድማ ናብታ ሀዲሙላ ዝነበረ ኸተማ መዕቈቢቱ ይምለሶ
እቲ ብቕዱስ ቅብኢ እተቐብኤ ሊቀ ኻህናት ክሳዕ ዚመውት ኣብኣ ይጽናሕ
እቲ ቐታሊ ኻብ ዶብ እታ ዝሀደመላ ኸተማ መዕቈቢቱ እንተ ወጸ ግና እቲ ፈዳይ ደም ከኣ ኣብ ወጻኢ ዶብ እታ ኸተማ መዕቈቢቱ እንተ ረኸቦ እቲ ፈዳይ ደም ድማ ነቲ ቐታሊ እንተ ቐተሎ ዕዳ ደም የብሉን
እቲ ቐታሊ ኽሳዕ ሞት እቲ ለቀ ኻህናት ኣብታ ኸተማ መዕቈቢቱ ኺጸንሕ ይግብኦ ነይሩ እዩ እሞ ድሕሪ ሞት እቲ ሊቀ ኻህናት ግና ናብታ ም ድሪ ርስቱ ይመለስ
እዚ ኣብ ኲሉ እትነብርዎ ንውሉድ ወለዶኹም ሕጊ ፍርዲ ይኹነልኩም
ነፍሲ ዝቐተለ ዘበለ እቲ ቐታሊ ብኣፍ ምስክር ይቀተል ምስክር ሓደ ግና ንሞት ነፍሲ ምስክር ኣይኹን
ካብቲ ሞት ዚግብኦ ቐታሊ ጋር ነፍሲ ኣይትቀበሉ ርግጽ ሞት ደኣ ይሙት
ስለ እቲ ናብ ከተማ መዕቈቢቱ ዝሀደመ ሊቀ ኻህናት ከይሞተ ምእንቲ ናብ ዓዱ ኺምለስ ኢልኩም ጋር ኣይትቀበሉ
ደም ንሱ ነታ ሃገር የርክሳ እዩ እሞ ነታ ዘሎኹምዋ ሃገር ኣይተርክስዋ
እታ ሃገር ድማ ብዛዕባ እቲ እተኻዕዋ ደም ብጀካ ደም እቲ ደም ዝኸዐወ ኣይትዕረቕን እያ
ኣነ እግዚኣብሄር ኣብ ማእከል ደቂ እስራኤል እሐድር እየ እሞ ነታ ኣነ ኣብ ማእከላ ዝሐደራ ንስኻትኩም ድማ እትነብርዋ ሃገር ኣይተርክስዋ
ሓላቑ ማይ ቤት ኣቦታት ዓሌት ደቂ ጊልኣድ ወዲ ማኪር ወዲ ምናሴ ካብ ዓሌታት ደቂ ዮሴፍ ድማ ቀረቡ ኣብ ቅድሚ ሙሴን ኣብ ቅድሚ እቶም ሹማምቲ ሓላቑ ማይ ቤት ኣቦታት ደቂ እስራእልን ከኣ ተዛረቡ በሉ ድማ እግዚኣብሄር እታ ምድሪ ንደቂ እስራኤል ንርስቲ ብዕጭ ኪህቦም ንጐይታይ ኣዘዞ እግዚኣብሄር ድማ ንጐይታይ እታ ርስቲ ጸሎፍሓድ ሓውና ነዋልዱ ኺህበን ኣዘዞ
ንሳተን ከኣ ናብ ገለ ኻብ ደቂ ኻልኦት ነገዳት ደቂ እስራኤል እንተ ተአትዋ ሽዑ እቲ ርስተን ካብ ርስቲ ኣቦታትና ይውሰድ ናብ ርስቲ እቲ ዝአተዋኦ ነገድ ድማ ይውሰኽ
በዚ ኸምዚ ኻብቲ ብዕጭ እተረስቴናዮ ይንከ
ንደቂ እስራኤል ዓመት እልልታ ምስ ኰነሎም እቲ ርስተን ናብ ርስቲ እቲ ዝአተዋኦ ነገድ ይውሰኽ ሽዑ እቲ ርስተን ካብ ርስቲ ኣቦታትና ይንከ
ሙሴ ድማ ከምቲ ቓል እግዚኣብሄር ንደቂ እስራኤል ከምዚ ኢሉ ኣዘዞም ነገድ ደቂ ዮሴፍ እተዛረብዎ ቕኑዕ እዩ
እግዚኣብሄር ብናይ ኣዋልድ ጸሎፍሓድ ከምዚ ኢሉ ዝአዘዞ ነገር እዚ እዩ ናብ ዝፈተዋኦ ይተአተዋ
ካብ ዓሌት ነገድ ኣቦታተን ጥራይ ግዳ ይተአተዋ
ነፍሲ ወከፍ ኣብ ደቂ እስራኤል ኣብ ርስቲ ነገድ ኣቦታቱ ደኣ ይጽናዕ እምበር ርስቲ ደቂ እስራኤል ካብ ነገድ ናብ ነገድ ኣይሕለፍ
ካብ ነገዳት ደቂ እስራኤል ርስቲ ዝወረሰት ዘበለት ጓል ድማ ነፍሲ ወከፍ ኣብ ደቂ እስራኤል ርስቲ ኣቦታቱ ምእንቲ ኺወርስ ናብ ሓደ ኻብ ዓሌት ነገድ ኣቦኣ ትተአቶ
ነፍሲ ወከፍ ነገድ ደቂ እስራኤል ኣብ ረርስቱ ይጽናዕ እምበር እቲ ርስቲ ኻብ ነገድ ናብ ካልእ ነገድ ኣይሕለፍ
ኣዋልድ ጸሎፍሓድ ከምቲ እግዚኣብሄር ንሙሴ ዝአዘዞ ገበራ
ማሕላ ቲርጸ ሖግላ ሚልካ ኖዓ ኣዋልድ ጸሎፍሓድ ኣብ ደቂ ሓወቦታተን ተአትዋ
ኣብ ዓሌታት ደቂ ምናሴ ወዲ ዮሴፍ ተአትዋ ርስተን ድማ ኣብ ነገድ ዓሌት ኣቦኤን ተረፈ
እግዚኣብሄር ኣብ ጐላጕል ሞአብ ኣብ ዮርዳኖስ ናይ ያሪኮ ንደቂ እስራኤል ብሙሴ ዝአዘዞም ትእዛዛትን ፍርድታትን እዚ እዩ
እቲ ሙሴ ኣብ ስግር ዮርዳኖስ ኣብ መንጽር ሱፍ ኣብ ዘሎ በረኻ ኣብ መንጎ ጳራንን ቶፌልን ላባንን ሓጸሮትን ዲዛሃብን ዘሎ ጐልጐል ንዂሎም እስራኤል ዝነገሮም ቃላት እዚ እዩ
ካብ ሆሬብ ብመገዲ ኸረን ሰዒር ክሳዕ ቃዴስባርኔዓ መገዲ ዓሰርተው ሓደ መዓልቲ እዩ
ኣብ መበል ኣርብዓ ዓመት ኣብታ መበል ዓሰርተው ሓደ ወርሒ ካብታ ወርሒውን በታ ቐዳመይቲ መዓልቲ ሙሴ ኸም ቲ እግዚኣብሄር ንደቂ እስራኤል ኪነግሮም ዝአዘዞ ዂሉ ተዛረበ
እዚ ነቲ ኣብ ሔስቦን ዝነበረ ሲሆን ንጉስ ኣሞራውያንን ነቲ ኣብ ዓስታሮት ኣብ ኤድረዒ ዝነበረ ዖግ ንጉስ ባሳንን ምስ ሰዐሮም ኰነ
ሙሴ ኣብ ማዕዶ ዮርዳኖስ ኣብ ምድሪ ሞኣብ ነዚ ሕጊ እዚ ኸምዚ ኢሉ ኺገልጾ ጀመረ እግዚኣብሄር ኣም ላኽና ኣብ ሆሬብ ከም ዚ ኢሉ ተዛረበና ኣብዚ ኸረንዚ እተቐመጥኩም ዎ ይኣኽለኩም ተመሊስኩም ተጕዐዙ ናብ ከረን ኣሞራውያንን ኣብ ጥቓኡ ናብ ዘሎ ዂሉን ናብ ጐልጐልን ናብ ኣኽራንን ናብ ቈላን ናብ ደቡብን ናብ ወሰን ባሕርን ናብ ምድሪ ከነኣናውያንን ናብ ሊባኖስን ክሳዕ እቲ ዓብዪ ርባ ርባ ኤፍራጥስ እተዉ
እንሆ እዛ ምድሪ ኣብ ቅድሜኹም ኣንቢረልኩም ኣሎኹ
እታ እግዚኣብሄር ነቦታትኩም ንኣብርሃም ንይስሃቅ ንያእቆብ ንኣታቶም ብድሕሪኦም ከኣ ንዘርኦም ኪህቦም ዝመሐለሎም ምድሪ እተውዋ ውረስዋ ኸኣ
በቲ ዘበንቲ ድማ ከምዚ ኢለ ተዛረብኩኹም ኣነ በይነይ ክጾረኩም ኣይክእልን
እግዚኣብሄር ኣም ላኽኩም ኣብዚሑኩም እዩ እሞ ሎሚ ምብዛሕኩም እንሆ ከም ከዋኽብቲ ሰማይ ኢኹም
ከምቲ እግዚኣብሄር ኣምላኽ ኣቦታትኩም እተዛረበኩም ካብቲ ዘሎኹም ዎ ሽሕ ሳዕ የብዝሕኩም ይባርኽኩም ከኣ እቲ ድኻም ኩም ን ክብደትኩም ን ቈየቛኹም ን ከመይ ገይረ በይነይ እጾሮ
ካባኻትኩም ጠቢባንን መስተውዓልትን ፍሉጣትን ሰባት ከካብ ነገድኩም ኣውጽኡ ሓላቑኹም ክገብሮም እየ
ንስኻትኩም ድማ እቲ እተዛረብካዮ ነገር ምግባሩ ጽቡቕ እዩ ኢልኩም መለስኩምለይ
ሽዑ ሓላቑ ነገዳትኩም ጠቢባንን እተፈልጡን ሰባት ወሲደ ሓላቑ ሽሕን ሓላቑ ሚእትን ሓላቑ ሓምሳን ሓላቑ ዓሰርተን ኣብ ነገዳትኩም መኳንንቲ ኣብ ልዕሌኹም ሓላቑ ገበርክዎም
በታ ጊዜ እቲኣ ድማ ንፈራዶኹም ከም ዚ ኢለ ኣዘዝክዎም ኣብ መንጎ ኣሕዋትኩም ዘሎ ነገር ስምዑ ኣብ መንጎ ሰብን ኣብ መንጎ ሓዉን ኣብ መንጎ ምስኡ ዘሎ ጓና ድማ ብቕንዕና ፍረዱ
ነቲ ንእሽቶውን ከምቲ ዓብዪ ስምዕዎ እምበር ብፍርዲ ገጽ ርኢኹም ኣይተዳልዉ
ፍርዲ ናይ ኣምላኽ እዩ እሞ ገጽ ሰብ ኣይትፍርሁ
እቲ ዝበርትዓኩም ነገር ኣነ ኽሰምዖ ናባይ ኣምጽእዎ
በታ ጊዜ እቲኣ እትገብርዎ ዂሉ ኣዘዝኩኹም
ካብ ሆሬብ ነቒልና ድማ ከምቲ እግዚኣብሄር ኣምላኽና ዝአዘዘና በቲ ዝርኤኹምዎ ዓብዪን ዜፍርህን በረኻ መገዲ ኸረን ኣሞራውያን ከድና ናብ ቃዴስባርኔዓ ኸኣ መጻእና
በልኩኹም ድማ ናብቲ እግዚኣብሄር ኣምላኽና ዚህበና ኸረን ኣሞራውያን መጻእኩም
እንሆ እግዚኣብሄር ኣምላኽካ እዛ ምድሪ ኣብ ኢድካ ሀበካ
ከም ቲ እግዚኣብሄር ኣም ላኽ ኣቦታትካ ዝበለካ ደይብካ ውረሳ
ኣይትፍራህ ኣይትሸበር
ንስኻትኩም ከኣ ኲልኹም ናባይ መጺእኩም በየናይ መገዲ ኸም እንድይብ ኣብ ኣየኖት ከተማታትውን ከም እንኣቱ ተመሊሶም ኪነግሩና ነታ ሃገር ዚስልዩልና ቅድሜና ሰባት ንስደድ በልኩምኒ
እቲ ነገር እቲ ባህ ኣበለኒ እሞ ካባኻትኩም ዓሰርተው ክልተ ሰብ ከካብ ነገድ ሓደ ሰብኣይ ወሰድኩ
ከይዶም ድማ ናብ ከረን ደየቡ ናብ ለሰ ኤሽኰል ኣትዮምውን ሰለይዋ
ካብ ፍረ እታ ምድሪ ድማ በእዳዎም ወሰዱ ናባና ኸኣ ኣውረድዎ
እታ እግዚኣብሄር ኣምላኽና ዚህበና ምድሪ ጽብቕቲ እያ ኢሎም ድማ ምላሽ ነገሩና
ንስኻትኩም ግና ክትድይቡ ኣይፈቶኹምን እሞ ንትእዛዝ እግዚኣብሄር ኣም ላኽኩም ኣቤኹም ዎ
ኣብ ድንኳናትኩም ኴንኩም ኣጒረም ረኩም በልኩም ከኣ እግዚኣብሄር ስለ ዝጸልኣና ምእንቲ ኼጥፍኣና ኣብ ኢድ ኣሞራውያን ኣሕሊፉ ኺህበና ካብ ምድሪ ግብጺ ኣውጽኣና
ንሕና እሞ ናበይ ክንድይብ እቲ ህዝቢ ኻባና ዚበዝሕን ዚነውሕን እዩ
እተን ከተማታት ድማ ዓበይቲ ኽሳዕ ሰማይ ዚበጽሓ እተዐርዳ እየን ደቂ ዓናቅውን ኣብኡ ርኢና ኢሎም ኣሕዋትና ንልብና ኣም ከኽዎ
ሽዑ በልኩኹም ኣይትጸበሩን ኣይትፍርህዎም ን እቲ ቀቅድሜኹም ዚኸይድ እግዚኣብሄር ኣምላኽኩም ከምቲ ኣብ ግብጺ ኺገብረልኩም ዝርኤኹምዎ ዂሉ ከምኡ ንሱ ኣብ ክንዳኻትኩም ኪዋግኣልኩም እዩ
ሰብ ንወዱ ኸም ዚሕንግሮ እግዚኣብሄር ኣምላኽካ ናብዛ ቦታ እዚኣ ኽሳዕ እትመጹ ኣብ በረኻ ኣብ ኲሉ ዝኸድኩምዎ መገዲ ኸም ዝሐንገረካ ርኢኻ
እዚ ነገር እዚ ኽነሱ እቲ እትሰፍሩሉ ቦታ ኺደልየልኩም እትኸድዋ መገዲ ድማ ኬርእየኩም ለይቲ ብሓዊ መዓልቲ ኸኣ ብደበና ቀቅድሜኹም ዝኸደ ብእግዚኣብሄር ኣምላኽኩም ኣይአመንኩምን
እግዚኣብሄር ከኣ ድምጺ ቓላትኩም ሰሚዑ ተናደደ እታ ነቦታትኩም ክህቦም ዝመሐልኩሎም ጽብቕቲ ምድሪ ብሓደ ኻብዞም ሰብ እዚኦም እዚ ኽፉእ ወለዶ እዚ ብጀካ ካሌብ ወዲ የፋኔ ሓደ እኳ ኣይርእያን እዩ ኢሉ መሐለ
ንሱ ኺርእያ እዩ ንሱ ፈጺሙ ንእግዚኣብሄር ስዒቡ እዩ እሞ እታ ዝረገጻ ምድሪ ንእኡን ንደቁን ክህቦም እዩ
እግዚኣብሄር ንኣይ ድማ ብሰርኹም ንስኻውን ኣይትኣትዋን ኢኻ ኢሉ ዀረየለይ
እያሱ ወዲ ነዌ እቲ ኣብ ቅድሜኻ ደው ዚብል ንሱ ኺኣትዋ እዩ
ንሱ ንእስራኤል ኬረስትዮም እዩ እሞ ኣትብዓዮ
እቶም ኪማረኹ እዮም ዝበልኩምዎም ቈልዑኹም እቶም ሎሚ ጽቡቕን ክፉእን ዘይፈልጡ ደቅኹም ንሳቶም ኪኣትውዋ እዮም ንኣታቶም ክህቦም እየ ኪወርስዋ ኸኣ እዮም
ንስኻትኩም ግና ተመለሱ ብመገዲ ባሕሪ ኤርትራ ድማ ናብ በረኻ ኣቢልኩም ተጕዐዙ በለ
ሽዑ ኸኣ ንእግዚኣብሄር ኣበስና ንድይብ እሞ ከምቲ እግዚኣብሄር ኣምላኽና ዝአዘዘና ዂሉ ድማ ንዋጋእ በልኩምኒ
ነፍሲ ወከፍኩምውን መሳርያኡ ተዐጥቀ ናብ ከረን ክትድይቡ ኸኣ ተዳሎኹም
እግዚኣብሄር ድማ ኣነ ኣብ ማእከልኩም ኣይኰንኩን እሞ ኣብ ቅድሚ ጸላእትኹም ምእንቲ ኸይትሰዓሩ ናብኡ ኣይትደይቡ ኣይትዋግኡውን በሎም በለኒ
ኣነ ድማ ነገርኩኹም ንስኻትኩም ግና ትእዛዝ እግዚኣብሄር ኣቢኹም ብድፍረትኩም ናብቲ ኸረን ደየብኩም እምበር ኣይሰማዕኩምንን እቶም ኣብቲ ኸረን ዚነብሩ ኣሞራውያን ድማ ወጺኦም ተቐባበሉኹም ከምቲ ንህቢ ዚገብሮ ገይሮም ከኣ ሰጐጉኹም ኣብ ሰዒር ድማ ክሳዕ ሖርማ ወቕዑኹም
ተመሊስኩም ከኣ ኣብ ቅድሚ እግዚኣብሄር በኼኹም እግዚኣብሄር ግና ድምጽኹም ኣይሰምዔን እዝኑ ኸኣ ጽን ኣይበለኩምን
ከምተን እተቐመጥኩምለን መዓልትታት ኣብ ቃዴስ ብዙሕ መዓልቲ ተቐመጥኩም
ካብኡ ተመሊስና ድማ ከምቲ እግዚኣብሄር ዝበለኒ ብመገዲ ባሕሪ ኤርትራ ንበረኻ ገጽና ተጕዐዝና
ንኸረን ሰዒር ብዙሕ መዓልቲ ዞርናዮ
እግዚኣብሄር ድማ ከምዚ ኢሉ ተዛረበኒ ነዚ ኸረንዚ ምዛር ይኣኽለኩም ንሰሜን ገጽኩም ተመለሱ
ነቶም ህዝቢውን ከምዚ ኢልካ ኣዝዞም ብዶብ እቶም ኣብ ሰዒር ዚነብሩ ኣሕዋትኩም ደቂ ኤሳው ክትሐልፉ ኢኹም ንሳቶም ይፈርሁኹም እዮም ተጠንቀቑ ደኣ ኣይተዋግእዎም ከረን ስዒርሲ ንኤሳው ርስቲ ሂበዮ እየ እሞ ካብታ ምድሮም መርገጽ እግሪ እትኣክል እኳ ኣይህበኩምን እየ
እንጌራ ኻባታቶም ብገንዘብ ዐዲግኩም ብልዑ ማይውን ካባታቶም ብገንዘብ ዐዲግኩም ስተዩ
እግዚኣብሄር ኣምላኽካ ብዂሉ ተግባር ኢድካ ባሪኹካ እዩ እሞ ንሱ በዚ ዓብዪ በረካ እዚ ምጕዓዝካ ፈለጠ
በዘን ኣርብዓ ዓመት እግዚኣብሄር ኣምላኽካ ምሳኻ ነበረ ገለ እኳ ኣይጐደለካን
ነቶም ኣብ ሰዒር ዚነብሩ ኣሕዋትና ደቂ ኤሳው ሐሊፍና ድማ ካብታ መገዲ ጐልጐልን ካብ ኤላትን ካብ ዔጽዮንገበርን ኣግለስና
ገጽና መሊስና ኸኣ ብመገዲ በረኻ ሞኣብ ሐለፍና
እግዚኣብሄር ድማ በለኒ ምድሪ ዓር ንደቂ ሎጥ ርስቲ ገይረ ስለ ዝሀብክዎም ካብ ምድሮም ርስቲ ኣይህበካን እየ እሞ ንሞኣባውያን ኣይተዕገርግሮም ኣይትዋግኣዮምውን
ቀደም ሓደ ዓብዪን ብዙሕን ከም ዓናቃውያን ድማ ነዊሕ ዝቚመቱ ህዝቢ ኤሚም ኣብኡ ይቕመጥ ነበረ
ከም ዓናቃውያን ዝበሉ ንሳቶም ከኣ ረፋውያን ይቚጸሩ ነበሩ
ሞኣባውያን ግና ኤሚም ይብልዎም ነበሩ
ሖራውያን ድማ ቀደም ኣብ ሰዒር ተቐሚጦም ነበሩ ደቂ ኤሳው ግና ከም ቲ እስራኤል ነታ እግዚኣብሄር ዝሀቦም ምድሪ ርስቶም ዝገበርዋ ሰጒጎም ካብ ቅድሚኦም ኣጥፍእዎም ኣብ ስፍራኦም ድማ ተቐመጡ
ሕጂ ተንስኡ ርባ ዘሬድ ከኣ ተሳገሩ
ርባ ዘሬድ ድማ ተሳገርና
እቲ ኻብ ቃዴስ ባርኔዓ ኽሳዕ ርባ ዘሬድ እንሳገር ዝኸድናሉ ዘበን ድማ ከምቲ እግዚኣብሄር ዝመሐለሎም ወለዶ እቶም ተዋጋእቲ ሰባት ካብ ማእከል ሰፈር ክሳዕ ዚጠፍእ ሰላሳን ሾሞንተን ዓመት ኰነ
ኢድ እግዚኣብሄር ድማ ክሳዕ ዚውድኡ ካብ ማእከል እቲ ሰፈር ከተጥፍኦም ኣብኦም ነበረት
ኰነ ኸኣ እቶም ተዋጋእቲ ሰባት ኲሎም ካብ ማእከል ህዝቢ ሞይቶም ምስ ተወድኡ እግዚኣብሄር ከምዚ ኢሉ ተዛረበኒ ሎሚ ንስኻ ብዓር ዶብ ሞኣብ ክትሐልፍ ኢኻ
ናብ መንጽር ደቂ ዓሞን ምስ ቀረብካ ኣይተዕገርግሮም ኣይትዋግኣዮም ድማ
ንደቂ ሎጥ ንርስቲ ሂበዮም እየ እሞ ካብ ምድሪ ደቂ ዓሞን እትርስተዮ ገለ እኳ ኣይህበካን እየ
እዚኣ ድማ ቀደም ረፋውያን ስለ ዝነበርዋ ሃገር ረፋውያን ተቘጽረት ዓሞናውያን ግና ዛምዙሚም ይብልዎም ነበሩ
ከም ዓናቃውያን ዓብዪን ብዙሕን ነዊሕ ዝቚመቱን ህዝቢ እዩ
ግናኸ እግዚኣብሄር ካብ ቅድሚኦም ኣጥፍኦም እሞ ንኣታቶም ሰጒጎም ኣብ ስፍራኦም ተቐመጡ
ኣብ ሰዒር ንዚነብሩ ደቂ ኤሳው ከም ዝገበረሎም ንሖራውያን ካብ ቅድሚኦም ምስ ኣጥፍኤ ንኣታቶም ሰጒጎም ክሳዕ ሎሚ ኣብ ስፍራኦም ተቐመጡ
ነቶም ኣብ ዓድታት ክሳዕ ጋዛ ዝነበሩ ዓዊም ድማ ካብ ካፍቶር ዝወጹ ካፍቶራውያን ኣጥፍእዎም ኣብቲ ስፍራኦም ከኣ ተቐመጡ
ተንስኡ ተጕዐዙ ለሰ ኣርኖን ድማ ተሳገሩ
እንሆ
ሲሆን ኣሞራዊ ንጉስ ሔስቦንን ምድሩን ኣብ ኢድካ ሂበካ ኣሎኹ ምውራሳ ጀምር ምስኡ ኸኣ ተዋጋእ
ኣብ ትሕቲ ሰማይ ንዚነብሩ ዂሎም ህዝብታት ካብ ሎሚ ጀሚረ ምሽብርካን ፍርሃትካን ከውርደሎም እየ
ወሬኻ ምስ ሰምዑ ኣብ ቅድሜኻ የንቀጥቅጡ ራዕዲ ድማ ይሕዞም
ካብ በርኻ ቀደሞት ድማ ናብ ሲሆን ንጉስ ሔስቦን ከምዚ ኢለ ልኡኻት ምስ ናይ ሰላም ዘረባ ሰደድኩሉ ከምቲ ኣብ ሰዒር ዚነብሩ ደቂ ኤሳውን ኣብ ዓር ዚነብሩ ሞኣባውይንን ዝነበሩለይ ናብታ እግዚኣብሄር ኣምላኽና ዚህበና ምድሪ ንዮርዳኖስ ክሳዕ ዝሳገር የማነ ጸጋም ከየግለስኩ ብመገደ መገዲ ክኸይድ ብምድርኻ ኣሕልፈኒ
ዝበልዖ እንጌራ ብገንዘብ ሽጠለይ ዝሰትዮ ማይ ከኣ ብገንዘብ ሀበኒ ሓንትስ ንእግረይ ጥራይ ኣሕልፈኒ በልክዎ
ሲሆን ንጉስ ሔስቦን ግና እግዚኣብሄር ኣምላኽካ ኸምዚ ናይ ሎሚ ምእንቲ ኣብ ኢድካ ኺህበካ ንመንፈሱ ኣትረሮ ንልቡ ኸኣ ተጻራሪ ገበሮ እሞ ኬሕልፈና ኣይፈተወን
እግዚኣብሄር ከኣ እንሆ ንሲሆንን ንም ድሩን ኣብ ቅድሜኻ ኣሕሊፈ ኽህበካ ጀመርኩ እሞ ንም ድሩ ም እንቲ ኽትርስተያ ም ውራሳ ጀም ር በለኒ
ሲሆን ድማ ንሱን ኲሉ ህዝቡን ናብ የሃጽ ንም ውጋእና ኺቃባበለና ወጸ
እግዚኣብሄር ኣምላኽና ድማ ንእኡ ኣብ ቅድሜና ኣሕሊፉ ሀበና ንእኡን ንደቁን ንዂሉ ህዝቡን ከኣ ወቓዕናዮም
በታ ጊዜ እቲኣ ድማ ኲለን ከተማታቱ ወሰድና ኲለን ከተማታት ምስናይ ሰብኡትን ኣንስትን ቈልዑን ሓደ እኳ ኸየትረፍን ፈጺምና ኣጥፋእናዮም
እተን ዝዘመትናየን ማል ጥራይ ምስቲ ኻብ ከተማታት ዝገፈፍናዮ ንኣና ወሰድና
ካብታ ኣብ ገምገም ለሰ ኣርኖን ዘላ ዓሮዔር ካብታ ኣብ ለሰ ዘላ ኸተማ ኸኣ ክሳዕ ጊልኣድ ሓንቲ ኸተማ እኳ ብምንዋሓ ዝጸንዓትና ኣይነበረትን እግዚኣብሄር ኣምላኽና ንዂለን ኣብ ቅድሜና ኣሕሊፉ ሀበና
ጥራይ ምድሪ ደቂ ዓሞን ኲሉ ወገን ርባ ያቦቅን ኣብ ከረን ዝነበራ ኸተማታትን እግዚኣብሄር ኣምላኽና ዝኸልከለና ዘበለ ዂሉ ኣይቀረብካን
ተመሊስና ድማ ብመገዲ ባሳን ደየብና
ዖግ ንጉስ ባሳን ድማ ም ስ ኲሉ ህዝቡ ኣብ ኤድሬዒ ኺዋግኣና ኢሉ ኺቃባበለና ወጸ
እግዚኣብሄር ከኣ በለኒ ንእኡን ንብዘሎ ህዝቡን ንሃገሩን ኣብ ኢድካ ሂበካ ኣሎኹ እሞ ኣይትፍርሃዮ
ከምቲ ኣብ ሔስቦን ንዝነበረ ሲሆን ንጉስ ኣሞራውያን ዝገበርካዮ ንእኡ ድማ ከምኡ ኽትገብሮ ኢኻ
ከምኡ ኸኣ እግዚኣብሄር ኣምላኽና ንዖግ ንጉስ ባሳንን ንዂሉ ህዝቡን ኣብ ኢድና ሀበና ሓደ እኳ ኸይተረፎ ወቓዕናዮ
በታ ጊዜ እቲኣ ዂላ ም ድሪ ኣርጎብ መንግስቲ ዖግ ኣብ ባሳን ስሳ ኸተማ ኲለን ከተማታቱ ሐዝና ካባታቶም ዘይሐዝናያ ኸተማ ኣይነበረትን
ኲለን እዘን ከተማታት እዚኤን ብጀካ እተን ዘይተዐርዳ ብዙሓት ከተማታት ብነዊሕ መካበብያ እተዐርዳ ብመዓጹን ብመሸጐርን ዝጸንዓ እየን
ከምቲ ንሲሆን ንጉስ ሔስቦን ዝገበርናዮ ድማ ፈጺም ና ኣጥፋእናዮም
ንዂለን ከተማታት ም ስ ሰብኡትን ኣንስትን ቈልዑን ፈጺም ና ኣጥፋእናዮም
ኲለን ማልን ካብ ከተማታት ዝገፈፍናዮን ግና ንኣና ዘመትናዮ
እቲ ኻብ ለሰ ኣርኖን ክሳዕ ከረን ሄርሞን ኣብ ማዕዶ ዮርዳኖስ ዝነበረት ሃገር በታ ጊዜ እቲኣ ኻብ ኢድ ክልቲኦም ነገስታት ኣሞራውያን ወሰድናያ
ነዚ ሄርሞን ሲዶናውያን ሲርዮን ይብልዎ ኣሞራውያን ግና ሰኒር ይብልዎ
ኣብ ጐልጐል ዘለዋ ዂለን ከተማታትን ኲላ ጊልኣድን ኲላ ባሳንን ክሳዕ ሳልካን ኤድሬዒን ከተማታት መንግስቲ ዖግ ኣብ ባሳን
ካብቶም ተረፍ ረፋውያን ግና ዖግ ንጉስ ባሳን በይኑ ተሪፉ ነበረ
እንሆ ዓራቱ ዓራት ሓጺን ነበረ ንሱ ኣብ ራባት ናይ ደቂ ዓሞን ደይኰነን ምንዋሑ ብእመት ሰብ ትሽዓተ እመት ምግፋሑ ኸኣ ኣርባዕተ እመት ነበረ
በታ ጊዜ እቲኣ እዛ ምድሪ እዚኣ ወረስና
ካብታ ኣብ ለሰ ኣርኖን ዘላ ዓሮዔር ፈረቓ ኸረን ጊልኣድን ከተማታትን ንደቂ ሮቤልን ንደቂ ጋድን ሀብክዎም
ተረፍ ጊልኣድን ኲላ ባሳን መንግስቲ ዖግን ንፈረቓ ነገድ ምናሴ ሀብክዎም
ብዘላ ምድሪ ኣርጎብ ኲላ ባሳን ሃገር ረፋውያን ትበሀል
ያኢር ወዲ ምናሴ ነታ ኽሳዕ ወሰን ግሹራውያንን ማዓካታውያንን ዘላ ዅላ ም ድሪ ኣርጎብ ሓዛ
ንእኤን ማለት ባሳን ብስሙ እቲ ኽሳዕ ሎሚ ዚስመያሉ ዘለዋ ሓዎትያኢር ኣውጽኣለን
ንማኪር ድማ ጊልኣድ ሀብክዎ
ንደቂ ሮቤልን ንደቂ ጋድን ድማ ካብ ጊልኣድ ክሳዕ ለሰ ኣርኖን ክሳዕ ፈረቓ እቲ ለሰን ዶቡን ድማ ክሳዕ ርባ ያቦቅ ንሱ ኸኣ ዶብ ደቂ ዓሞን ድማ ጐልጐልን ዮርዳኖስን ዶብን ካብ ኪነረት ክሳዕ ናይ ጐልጐል ባሕሪ ንሱ ባሕሪ ጨው ኣብ እግሪ ጎቦታት ጲስጋ ብም ብራቑ ሀብክዎም
በታ ጊዜ እቲኣ ኸም ዚ ኢለ ኣዘዝኩኹም እግዚኣብሄር ኣምላኽኩም እዛ ምድሪ እዚኣ ኽትርስተይዋ ሂብኩም እዩ እሞ ኣብ ሓይሊ ዘበልኩም ኣጽዋር ሒዝኩም ቀቅድሚ ኣሕዋትኩም ደቂ እስራኤል ሕለፉ
ኣንስትኹም ን ቈልዑኹም ን ከብትኹም ን ግና ብዙሓት ከብቲ ኸም ዘሎኩም እፈልጥ እየ ኣብተን ዝሀብኩኹም ከተማታት ይቀመጡ
እግዚኣብሄር ነሕዋትኩም ድማ ከማኻትኩም ክሳዕ ዜዕርፎም እታ እግዚኣብሄር ኣምላኽኩም ኣብ ማዕዶ ዮርዳኖስ ዚህቦም ምድሪ ኽሳዕ ዚርስተይዋ ጽንሑ
ድሕርቲ ነፍሲ ወከፍኩም ነናብታ ዝሀብኩኹም ርስትኹም ትምለሱ
በታ ጊዜ እቲኣ ድማ ንእያሱ እግዚኣብሄር ኣምላኽኩም ኣብዞም ክልተ ነገስታት እዚኣቶም ዝገበሮ ኣዒንትኻ ርእየን ነተን ናብኤን እትሐልፍ ዘሎኻ ዂለን መንግስትታት ከኣ እግዚኣብሄር ከም ኡ ኺገብር እዩ እግዚኣብሄር ኣም ላኽኩም ንሱ እዩ ዚዋግኣልኩም እሞ ኣይትፍርህዎም ኢለ ኣዘዝክዎ
በታ ጊዜ እቲኣ ድማ ንእግዚኣብሄር ከምዚ ኢለ ለመንክዎ ዎ እግዚኣብሄር ኣምላኽ ንባርያኻ ዕቤትካን እታ ጽንዕቲ ኢድካን ከተርእየኒ ጀመርካ ከመይሲ ኣብ ሰማይ ኰነ ኣብ ምድሪ ኸም ግብርኻን ከም ሓይልኻን ኪገብር ዚኽእል ኣየናይ ኣምላኽ እዩ ነዛ ኣብ ስግር ዮርዳኖስ ዘላ ጽብቕቲ ም ድሪ ነቲ ጽቡቕ ከረንን ንሊባኖስን ክርኢ ዀታ ኣሕልፈኒ በልኩ
እግዚኣብሄር ግና ብሰርኹም ተቘጥዓኒ ኣይሰምዓንን ከኣ
እግዚኣብሄር ድማ በለኒ ይኣኽለካ በዚ ነገር እዚ መሊስካ ኣይትዛረበኒ ነዚ ዮርዳኖስ ኣይትሳገሮን ኢኻ እሞ ናብ ርእሲ ጲስጋ ደይብ ኣዒንትኻ ኣልዒልካ ኸኣ ንምዕራብን ንሰሜንን ንደቡብን ንምብራቕን በዒንትኻ ጠም ት
እያሱ ግና ቀቅድሚ እዚ ህዝቢ እዚ ኪሐልፍ ንሱ ኸኣ ነዛ እትርእያ ዘሎኻ ም ድሪ ኼረስትዮም እዩ እሞ ንእኡ ኣዝዞ ኣጽንዓዮ ኣትብዓዮውን
ኣብቲ ኣብ መንጽር ቤትጴዖር ዘሎ ለሰ ድማ ጸናሕና
ሕጂ ድማ ዎ እስራኤል ምእንቲ ብህይወት ክትነብሩን ናብታ እግዚኣብሄር ኣምላኽ ኣቦታትኩም ዚህበኩም ም ድሪ ኽትአትዉን ክትወርስዋን ነዚ ኣነ ኽትገብሮ ኢለ ዝም ህረካ ዘሎኹ ሕጋጋትን ፍርድታትን ስማዕ
ነዚ ኣነ ዝእዝዘኩም ዘሎኹ ትእዛዛት እግዚኣብሄር ኣም ላኽኩም ም እንቲ ኽትሕልዉ ኣብ ልዕሊ እቲ ኣነ ዝእዝዘኩም ነገር ኣይትወስኹ ካብኡ ኸኣ ኣይትነክዩ
እግዚኣብሄር ብናይ በዓልጴዖር ዝገበሮ እግዚኣብሄር ኣምላኽካ ነቶም ንበዓልጴዖር ዝሰዐቡ ዂሎም ሰባት ካብ ማእከልካ ኸም ዘጥፍኦም ኣዒንትኹም ርእየን
ንስኻትኩም ግና ናብ እግዚኣብሄር ኣም ላኽኩም እተጸጋዕኩም ኲልኻትኩም ሎሚ ብህይወትኩም ኣሎኹም
እንሆ ኣብታ ኽትወርስዋ እትአትውዋ ዘሎኹም ሃገር ከምኡ ኽትገብሩ ኣነ ኸምቲ እግዚኣብሄር ኣምላኸይ ዝአዘዘኒ ሕጋጋትን ፍርድታትን መሀርኩኹም
ንስኻትኩም ከኣ እዚኣተን ኣብ ቅድሚ ህዝብታት ጥበብኩምን ምስትውዓልኩምን እየን እሞ ስለዚ ሐልውወን ግበርወን ድማ
ንዂሉ እዚ ሕጋጋት እዚ ሰሚዖም እዚ ዓብዪ ህዝቢ እዚ ብሓቂ ፈላጥን ኣስተውዓልን ህዝቢ እዩ ኪብሉ እዮም
ከምቲ እግዚብሄር ኣምላኽና ብእንጽውዖ ዘበለ ዚቐርበና ከምኡ ኣምላኹ ዚቐርቦ ኣየናይ ዓብዪ ህዝቢ እዩ ከምዚ ኣነ ሎሚ ኣብ ቅድሜኹም ዘንብረልኩም ዘሎኹ ዂሉ ሕጊ ከምኡ ቅኑዕ ሕጋጋትን ፍርድታትን ዘለዎኸ ኣየናይ ዓብዪ ህዝቢ እዩ ሓንትስ እቲ ዓይንኻ ዝረኣዮ ነገር ከይትርስዖ ብዂሉ መዓልትታት ህይወትካ ድማ ካብ ልብኻ ኸይወጽእ ንደቅኻን ንደቂ ደቅኻን ደኣ ኸተፍልጦም ንርእስኻ ተጠንቀቕ ነፍስኻ ሐሉ
እታ ኣብ ሆሬብ ኣብ ቅድሚ እግዚኣብሄር ኣምላኽካ ዝቘምካላ መዓልቲ እግዚኣብሄር ከኣ እቶም ህዝቢ ኣብ ምድሪ ዚነብሩለን ኲለን መዓልትታት ምፍራሄይ ኪመሀሩ ንደቆም ድማ ኪምህሩስ ቃለይ ከስምዖም ናባይ ኣክቦም ኢሉ ተዛረበኒ
ንስኻትኩም ድማ ቀረብኩም ኣብ እግሪ እቲ ኸረን ከኣ ደው በልኩም
እቲ ኸረንውን ክሳዕ ማእከል ሰማይ ሓዊ ይነድድ ነበረ ጸልማትን ደበናን ጣቓን ድማ ነበሮ
እግዚኣብሄር ከኣ ካብ ውሽጢ እቲ ሓዊ ተዛረበኩም ድምጺ ዘረባኡ ሰማዕኩም ድምጺ ጥራይ እምበር መልክዕሲ ከቶ ኣይርኤኹምን
እቲ ኽትገብርዎ ዝአዘዘኩም ኪዳን ዓሰርተ ቓላት ድማ ገለጸልኩም
ኣብ ክልተ ጽላት እምኒ ኸኣ ጸሐፎ
እግዚኣብሄር በታ ጊዜ እቲኣ ድማ ንኣይ ኣብታ ኽትወርስዋ እትሐልፍዋ ም ድሪ ኽትገብርዎ ሕጋጋትን ፍርድታትን ክም ህረኩም ኣዘዘኒ
በታ እግዚኣብሄር ኣብ ሆሬብ ካብ ማእከል ሓዊ ኺዛረበኩም መዓልቲ ገለ መልክዕ እኳ ኣይርኤኹምን እሞ ተጠንቂቕኩም ነፍሳትኩም ሐልዉ
ብዝዀነ ምስሊ ብመልኽዕ ሰብኣይ ወይ ናይ ሰበይቲ እተወቕረ ምስሊ ብምግባርኩም ከይትባላሸዉ ኣብ ልዕሊ ምድሪ ናይ ዘሎ ምስሊ ዂሉ እንስሳ ምስሊ መንፈሪ ዘለዋ ኣብ ሰማይ እትነፍር ዑፍውን ምስሊ ኣብ ምድሪ ለመም ዚብል ኲሉ ምስሊ ኣብ ትሕቲ ምድሪ ኣብ ማይ ዘሎ ዂሉ ዓሳ ኸኣ ጸሓይን ወርሕን ከዋኽብትን ኲሎም ሰራዊት ሰማይ ርኢኻ ኣዒንትኻ ንሰማይ ከይተልዕል እሞ ነቶም እግዚኣብሄር ኣምላኽካ ኣብ ትሕቲ ሰማይ ንዘለዉ ዂሎም ህዝብታት ዝመቐሎም ናብ ምስጋዶምን ምግልጋሎምን ከይትስሐብ ተሐሎ
ንኣኻትኩም ግና ከምዚ ሎሚ ዘሎኹምዎ ምእንቲ ህዝቢ ርስቲ ኽትኰንዎ ኢሉ እግዚኣብሄር ካብ እቶን ሓጺን ካብ ግብጺ ኣውጺኡኩም እዩ
እግዚኣብሄር ድማ ብሰርኹም ተቘጥዓኒ እሞ ኣነ ንዮርዳኖስ ከይሳገር ናብታ እግዚኣብሄር ኣም ላኽካ ንርስቲ ዚህበካ ጽብቕቲ ም ድሪ ኸኣ ከይአቱ መሐለ
ኣነ ንዮርዳኖስ ከይተሳገርኩ ኣብዛ ምድሪ እዚኣ ኽመውት እየ እሞ ንስኻትኩም ግና ክትሳገሩ ነታ ጽብቕቲ ምድሪ ድማ ክትወርስዋ ኢኹም
እግዚኣብሄር ኣም ላኽካ ዚባላዕ ሓዊ ቀናእ ኣም ላኽ እዩ እሞ እግዚኣብሄር ኣምላኽኩም ምሳኻትኩም ዝአተዎ ኺዳን ከይትርስዑ እግዚኣብሄር ኣምላኽካ ዝኸልከለካ ዘበለ ገለ መልክዕ ዘለዎ እተወቕረ ምስሊ ኸይትገብሩ ተጠንቀቑ
ደቅን ደቂ ደቅን ምስ ወለድካ ኣብታ ምድሪ ኸኣ ነዊሕ ዘበን ምስ ተቐመጥኩም ናይ ዝዀነ ገለ መልክዕ ዘለዎ እተወቕረ ምስሊ ብምግባርኩም ምስ እትበላሸዉ ምእንቲ ኸተዀርይዎ ኸኣ ኣብ ቅድሚ እግዚኣብሄር ኣምላኽካ ክፉእ ምስ እትገብሩ ካብታ ዮርዳኖስ ተሳጊርኩም እትወርስዋ ምድሪ ቐልጢፍኩም ከም እትጸንቱ ኣነ ሎሚ ሰማይን ም ድርን ኤመስክረልኩም ኣሎኹ
ፈጺም ኩም ትበርሱ እም በር ነዊሕ መዓልቲ ኣይትነብርዋን ኢኹም
እግዚኣብሄር ናብ ማእከል ህዝብታት ኪብትነኩም እዩ ኣብቶም እግዚኣብሄር ናብኦም ዚወስደኩም ኣህዛብ ሒደት ቊጽሪ ኽትተርፉ ኢኹም
ኣብኡ ነቶም ብኢድ ሰብ እተገብሩ ብዘይርእዮ ዘይሰምዑ ዘይበልዑ ዘይጨንዉ ኣማልኽቲ ዕጨይትን እምንን ከተገልግሉ ኢኹም
ካብኡ ግና ንእግዚኣብሄር ኣምላኽካ እንተ ደሌኻዮ ብዂሉ ልብኻን ብዂሉ ነፍስኻን እንተ ደሌኻዮስ ክትረኽቦ ኢኻ
ም ስ ጸበበካ እዚ ዂሉ ም ስ በጽሓካ ኣብተን ዳሕሮት መዓልትታት ናብ እግዚኣብሄር ኣምላኽካ ክትምለስ ኢኻ ቃሉ ኸኣ ክትሰምዕ ኢኻ
እግዚኣብሄር ኣምላኽካ ርሕሩሕ ኣምላኽ እዩ እሞ ኣይሐድገካን ኣየጥፍኣካን ነቲ ምስ ኣቦታትካ ዝመሐሎ ኺዳን ኣይርስዖን
ካብታ እግዚኣብሄር ንሰብ ኣብ ምድሪ ዝፈጠረላ መዓልቲ ካብቲ ሓደ ወሰን ሰማይ ክሳዕ እቲ ሓደ ወሰን ሰማይ ከምዚ ዝበለ ዓብዪ ነገር ኰይኑ እንተ ዀነ ወይ ነዚ ዚመስል ተሰሚዑ እንተ ዀይኑ ነቲ ቕድሜኻ ዝነበረ ቐዳሞት ዘበናት ጠይቕ
ከምዚ ንስኻ ዝሰማዕካዮ ኣምላኽ ካብ ማእከል ሓዊ ኺዛረብ ቃሉ ዘሰምዔ ብህይወት ከኣ ዚነብር ህዝቢዶ ኣሎ ወይ ከምቲ እግዚኣብሄር ኣምላኽኩም ምእንታኹም ኣብ ግብጺ ኣብ ቅድሚ ዓይንኹም ዝገበሮ መጺኡ ብፈተናን ብትእምርትን ብተኣምራትን ብውግእን ብሓያል ኢድን ብዝርግሕቲ ቕልጽምን ብዓብዪ መፍርህን ካብ ማእከል ካልእ ህዝቢ ንእኡ ዚኸውን ህዝቢ ኺወስድ ዝፈተነ ኣምላኽዶ ኣሎ ወይ ከምቲ እግዚኣብሄር ኣምላኽኩም ምእንታኹም ኣብ ግብጺ ኣብ ቅድሚ ዓይንኹም ዝገበሮ መጺኡ ብፈተናን ብትእምርትን ብተኣምራትን ብውግእን ብሓያል ኢድን ብዝርግሕቲ ቕልጽምን ብዓብዪ መፍርህን ካብ ማእከል ካልእ ህዝቢ ንእኡ ዚኸውን ህዝቢ ኺወስድ ዝፈተነ ኣምላኽዶ ኣሎ እግዚኣብሄር ንሱ ኣምላኽ ከም ዝዀነ ብጀካኡ ኻልእ ከም ዜልቦ ምእንቲ ኽትፈልጥ ንኣኻ ተራእየካ
ምእንቲ ኺምህረካ ካብ ሰማይ ድምጹ ኣስምዓካ ኣብ ምድሪ ኸኣ ዓብዪ ሓዉ ኣርኣየካ ቃላቱ ድማ ካብ ማእከል ሓዊ ሰማዕካ
ነቦታትካ ስለ ዝፈተዎም ድማ ብድሕሪኦም ንዘርኦም ሐረየ ባዕሉ ኸኣ ብዓብዪ ሓይሉ ቀቅድሚኡ ኻብ ግብጺ ኣውጽኣካ
ሃገሮም ርስቲ ገይሩ ኺህበካ ናብኣ ምእንቲ ኼእትወካ ከምዚ ሎሚ ዀይንዎ ዘሎ ኻባኻ ዚዐብዩን ዚሕይሉን ህዝብታት ካብ ቅድሜኻ ሰጐጎም
እምበኣር ኣብ ላዕሊ ኣብ ሰማይ ኣብ ታሕቲ ኸኣ ኣብ ምድሪ እግዚኣብሄር ንሱ ኣምላኽ ከም ዝዀነ ካልእ ከምዜልቦ ሎሚ ፍለጥ ኣብ ልብኻውን ሕሰቦ
ንኣኻን ብድሕሬኻን ድማ ንደቅኻን ኺጽብቐልካ ኣብታ እግዚኣብሄር ኣምላኽካ ንሓዋሩ ዚህበካ ምድሪ ኸኣ መዓልትታትካ ምእንቲ ኺነውሕ እቲ ኣነ ሎሚ ዝእዝዘካ ዘሎኹ ሕጋጋቱን ትእዛዛቱን ሐሉ
ሽዑ ሙሴ ኣብ ስግር ዮርዳኖስ ብወገን ምብራቕ ሰለስተ ኸተማ ፈለየ
ቅድም ጽልኢ ዘይነበሮ ብዘይ ፍልጠት ብጻዩ ዝቐተለ ቐታሊ ዚሀድመለን ንሱ ናብ ሓንቲ ኻብዘን ከተማታት እዚኤን ሀዲሙ ምእንቲ ብህይወት ኪነብር እዚ ገበረ
ንደቂ ሮቤል ቤጾር ኣብ በረኻ ኣብ ጐልጐል ንደቂ ጋድ ከኣ ራሞት ናይ ጊልኣድ ንደቂ ምናሴ ድማ ጎላን ኣብ ባሳን
ሙሴ ድማ ኣብ ቅድሚ ደቂ እስራኤል ዘንበሮ ሕጊ እዚ እዩ
ደቂ እስራኤል ካብ ግብጺ ምስ ወጹ ሙሴ ዝነገሮም ምስክራትን ሕጋጋትን ፍርድታትን እዚ እዩ
ኣብ ስግር ዮርዳኖስ ኣብ ርባ ኣብ መንጽር ቤትጴዖር ኣብ ምድሪ ሲሆን ኣብ ሔስቦን ዝነበረ ንጉስ ኣሞራውያን ሙሴን ደቂ እስራኤልን ካብ ግብጺ ም ስ ወጹ ዝወቕዕዎ ምድሩን ምድሪ ዖግ ንጉስ ባሳንን ናይ ክልቲኦም ነገስታት ኣሞራውያን ኣብ ማዕዶ ዮርዳኖስ ብምብራቕ ጸሓይ ዝነበረ ሐዙ
ካብታ ኣብ ገምገም ርባ ኣርኖን ዘላ ዓሮዔር ክሳዕ ከረን ሲዮን ንሱ ኸኣ ሄርሞን ኲሉ ኣብ ስግር ዮርዳኖስ ብሸነኽ ምብራቕ ዘሎ ጐልጐል ክሳዕ እቲ ኣብ እግሪ ጐቦታት ጲስጋ ዘሎ ባሕሪ ጐልጐል ድማ ሐዙ
ሙሴ ድማ ንዂሎም እስራኤል ጸዊዑ በሎም ዎ እስራኤል እዚ ኣነ ሎሚ ኣብ ኣእዛንኩም ዝነግረኩም ዘሎኹ ሕጋጋትን ፍርድታትን ስማዕ ተመሀርዎን ሐልውዎን ግበርዎን ከኣ
እግዚኣብሄር ኣምላኽና ኣብ ሆሬብ ምሳና ኺዳን አተወ
እግዚኣብሄር እዚ ኺዳን እዚ ንሕና ዂልና ኣብዚ ሎሚ ብህይወት ምስ ዘሎና ምሳና እምበር ምስ ኣቦታትና ኣይአተዎን
እግዚኣብሄር ኣብቲ ኸረን ካብ ማእከል ሓዊ ገጽ ንገጽ ተዛረበኩም
ሽዑ ሓዊ ፈሪሀኩም ናብቲ ኸረን ኣይደየብኩምን እሞ በታ ጊዜ እቲኣ እቲ እግዚኣብሄር እተዛረቦ ምእንቲ ኽነግረኩም ኣነ ኣብ መንጎ እግዚኣብሄርን ኣብ መንጎኹምን ቈምኩ
ንሱ በለ ካብ ምድሪ ግብጺ ካብ ቤት ባርነት ዘውጻእኩኻ ኣነ እግዚኣብሄር ኣምላኽካ እየ
ኣብ ቅድመይ ካልኦት ኣማልኽቲ ኣይሀልዉኻ
ኣብ ላዕሊ ኣብ ሰማይ ካብ ዘለዉ ኣብ ታሕቲ ኣብ ምድሪ ኻብ ዘለዉ ወይ ኣብ ትሕቲ ምድሪ ኣብ ማይ ካብ ዘለዉ እተወቕረ ምስልን ስእሊ ዘበለን ንኣኻ ኣይትግበር ኣነ እግዚኣብሄር ኣምላኽካ ንዚጸሉኡኒ ሓጢኣት ኣቦታት ኣብ ደቂ ኽሳዕ ሳልሳይን ክሳዕ ራብዓይን ወለዶ ዝቐጽዕ ቀናእ ኣምላኽ እየ እሞ ኣይትስገደሎም ኣይተምልኮም
ንዚፈትዉኒ ትእዛዛተይ ንዚሕልዉ ኸኣ ክሳዕ ሽሕ ወለዶ ም ሕረት ዝገብር እየ
እግዚኣብሄር ስሙ ብኸንቱ ንዜልዕል ናጻ ኣይሓድጎን እዩ እሞ ስም እግዚኣብሄር ኣምላኽካ ብኸንቱ ኣይተልዕል
ንመዓልቲ ሰንበት ከምቲ እግዚኣብሄር ኣምላኽካ ዝአዘዘካ ክትቅድሳ ሐልዋ
ሹድሽተ መዓልቲ ዕዮ ኲሉ ተግባርካ ግበሮ
እታ ሳብዐይቲ መዓልቲ ግና ናይ እግዚኣብሄር ኣም ላኽካ ሰንበት እያ
ብእኣ ግዙእካን ግዝእትኻን ድማ ከማኻ ምእንቲ ኺዐርፉስ ንስኻን ወድኻን ጓልካን ግዙእካን ግዝእትኻን ብዕራይካን ኣድግኻን ወይ ኵሉ ማልካ ወይ ኣብ ውሽጢ ደጌኻ ዘሎ ጓናኻ ዝዀነ ዕዮ ኣይትዕየዩ
ንስኻ ድማ ኣብ ሃገር ግብጺ ባርያ ኸም ዝነበርካ እግዚኣብሄር ኣም ላኽካ ኸኣ ብጽንዕቲ ኢድን ብዝርግሕቲ ቕልጽምን ካብኣ ኸም ዝውጽኣካ ዘክር ስለዚ እግዚኣብሄር ኣምላኽካ መዓልቲ ሰንበት ክትሕሉ ኣዘዘካ
ኣብታ እግዚኣብሄር ኣምላኽካ ዚህበካ ምድሪ ዕድሜኻ ምእንቲ ኺነውሕ ምእንቲ ኺጽብቐልካውን ከምቲ እግዚኣብሄር ኣምላኽካ ዝአዘዘካ ኣቦኻን ኣዴኻን ኣኽብር
ኣይትቕተል
ኣይትዘሙ
ኣይትስረቕ
ኣብ ብጻይካ ብሓሶት ኣይትመስክር
ሰበይቲ ብጻይካ ኣይትመነ
ቤት ብጻይካ ግራቱ ወይ ግዙኡ ወይ ግዝእቱ ብዕራዩ ወይ ኣድጉ ወይ ናይ ብጻይካ ዘበለ ዅሉ ኣይትመነ
እዘን ቃላት እዚኤን እግዚኣብሄር ኣብቲ ኸረን ካብ ማእከል ደበናን ጣቓን ዓው ኢሉ ንብዘላ ማሕበርኩም ተዛረበ ካልእ ኣይወሰኸን
ኣብ ክልተ ጽላት እምኒ ጺሒፉ ኸኣ ንኣይ ሀበኒ
ኰነ ኸኣ ኲሉ እቲ ኸረን ኪነድድ ከሎ ካብቲ ጸልማት ቃል ም ስ ሰማዕኩ ኵላቶም ሓላቑ ነገዳትኩም ን ሽማግሌታትኩምን ናባይ ቀረብኩም በልኩም ድማ እንሆ እግዚኣብሄር ኣምላኽና ኽብረቱን ዕቤቱን ኣርኣየና ድም ጹውን ካብ ማእከል ሓዊ ሰማዕና ኣም ላኽ ም ስ ሰብ ኪዛረብ ንሱ ኸኣ ብህይወት ኪነብር ሎሚ ርኤና
ሕጂ ድማ ስለምንታይ እንመውት እዚ ዓብዪ ሓዊ ኺበልዓና እዩ እሞ ድምጺ እግዚኣብሄር ኣምላኽና መሊስና እንተ ሰማዕና ክንመውት ኢና
ካብ ኵሉ ስጋኸ ኸማና ድምጺ ህያው ኣምላኽ ካብ ማእከል ሓዊ ኺዛረብ ሰሚዑስ ብህይወት ዝነበረ መን ኣሎ ንስኻ ደኣ ቕረብ እግዚኣብሄር ኣምላኽና ዚብሎ ዅሉ ድማ ስማዕ እግዚኣብሄር ኣምላኽና ዝነግረካ ዅሉውን ንስኻ ንገረና ንሕና ኸኣ ክንሰም ዖን ክንገብሮን ኢና
ክትዛረቡኒ ኸሎኹም ድማ እግዚኣብሄር ቃል ዘረባኹም ሰምዔ እግዚኣብሄር ከኣ በለኒ ቃል ዘረባ እዚ ህዝቢ እዚ እቲ እተዛረቡኻ ሰሚዔዮ ኣሎኹ እትዛረብዎ ዅሉ ጽቡቕ እዩ እሞ ንኣታቶም ን ንደቆም ን ንዘለኣለም ም እንቲ ኺጽብቐሎም ኪፈርሁንን ኵሉ ትእዛዛተይ ኪሕልዉን ንሓዋሩ እዚ ልቢ እዚ እንተ ዚህልዎም መን ምሀበ
ኪዱ ናብ ድንኳናትኩም ተመለሱ በሎም
ንስኻ ግና ኣብታ ኣነ ንርስቲ ዝህቦም ምድሪ ኺገብርዎ እቲ እትም ህሮም ሕጋጋተይን ትእዛዛተይ ፍርድታተይ ክነግረካ ኣብዚ ም ሳይ ደው በል
ከም ቲ እግዚኣብሄር ኣም ላኽኩም ዝኣዘዘኩም ክትገብሩ ድማ ተጠንቀቑ
ካብኡ ንየማን ኰነ ንጸጋም ኣይትዝበሉ
ኣብታ እትወርስዋ ምድሪ ምእንቲ ብህይወት ክትነብሩ ኪጽብቐልኩምውን ዕድሜኹም ድማ ኪነውሕ በታ እግዚኣብሄር ኣምላኽኩም ዝአዘዘኩም ኵላ መገዲ ኺዱ
እቲ ኣብታ ክትርስተይዋ እትሐልፍዋ ዘሎኹም ሃገር ክትገብርዎ ኣነ ኽምህረኩም እግዚኣብሄር ኣምላኽኩም ዝአዘዘኒ ትእዛዛትን ሕጋጋትን ፍርድታትን ድማ እዚ እዩ
ንስኻን ወድኻን ደቂ ደቅኻን ምሉእ ዕድሜኻ ንእግዚኣብሄር ኣምላኽካ ምእንቲ ኽትፈርህ ዕድሜኻ ድማ ምእንቲ ኺነውሕ እዚ ኣነ ዝእዝዘካ ዘሎኹ ዅሉ ትእዛዛቱን ሕጋጋቱን ሐሉ
ስለዚ ዎ እስራኤል ስማዕ ከምቲ እግዚኣብሄር ኣም ላኽ ኣቦታትካ ዝበለካ ኪጽብቐልካን ኣብታ ጸባን መዓርን እተውሕዝ ሃገርን ድማ ኣዚኻ ኽትበዝሕን ክትገብሮ ተጠንቀቕ
ዎ እስራኤል ስማዕ እግዚኣብሄር ኣምላኽና ሓደ እግዚኣብሄር እዩ
ንስካ ድማ ንእግዚኣብሄር ኣምላኽካ ብዅሉ ልብኻን ብዅሉ ነፍስኻን ብዅሉ ሓይልኻን ፍተዎ
እዚ ኣነ ሎሚ ዝእዝዘካ ዘሎኹ ቓላት ኣብ ልብኻ ይኹን
ንደቅኻ ምሀሮም ኣብ ቤትካ ኾፍ ምስ በልካን ኣብ መገዲ ኽትከይድ ከሎኻን ኣብ በጥ ም ባልካን ኣብ ም ትንሳእካን ብእኡ ተዛረብ
ንምልክት ኣብ ኢድካ እሰሮ ኣብ መንጎ ኣዒንትኻ ድማ ክታብ ይኹን
ኣብ ልዳት ቤትካን ኣብ ማዕጾኻን ድማ ጽሐፎ
ኪኸውን ድማ እዩ ናብታ እግዚኣብሄር ኣምላኽካ ነቦታትካ ንኣብርሃምን ንይስሃቅን ንያእቆብን ንኣኻ ኺህበካ ዝመሐለሎም ምድሪ ምስ ኣእተወካ ዘይሰራሕካየን ዓበይትን ጽቡቓትን ከተማታት ዘይመላእካየን ኵሉ ጽቡቕ ዘበለ ዝመልኣ ኣባይትን ዘይኰዐትካዮ ዅዑት ዔላታትን ዘይተኸልካዮ ወይንን ኣውልዕን ከኣ ምስ ሀበካ እሞ በሊዕካ ምስ ጸገብካ ሽዑ ነቲ ኻብ ም ድሪ ግብጺ ካብ ቤት ባርነት ዘውጽኣካ እግዚኣብሄር ከይትርስዖ ተጠንቀቕ
ንእግዚኣብሄር ኣምላኽካ ፍራህ ንእኡ ድማ ኣገልግል ብስሙውን ምሐል
እቲ ኣብ ማእከልካ ዘሎ እግዚኣብሄር ኣምላኽካ ቀናእ ኣምላኽ እዩ እሞ ኵራ እግዚኣብሄር ኣምላኽካ ኣባኻ ኸይነድድ ካብ ገጽ ምድሪውን ከየብርሰካስ እቶም ኣብ ዙርያኻ ዚነብሩ ህዝብታት ንዜምልኽዎም ካልኦት ኣማልኽቲ ኣይትስዐቡ
ንእግዚኣብሄር ኣምላኽኩም ከምቲ ኣብ ማሳ ዝፈተንኩምዎ ኣይትፈትንዎ
ትእዛዛት እግዚኣብሄር ኣም ላኽኩም ንዝአዘዘካ ም ስክሩን ሕጋጋቱን ከኣ ኣጽኒዕኩም ሐልዉ
ከም ቲ እግዚኣብሄር እተዛረቦ ም እንቲ ኺጽብቐልካ ንዅሎም ጸላእትኻ ኻብ ቅድሜኻ ኪሰጎም ናብታ እግዚኣብሄር ነቦታትካ ዝመሐለሎም ጽብቕቲ ምድሪ ኸኣ ክትኣቱን ክትርስተያን ኣብ ቅድሚ እግዚኣብሄር ቅኑዕን ጽቡቕን ግበር
ንዳሕራዩ ወድኻ እዚ እግዚኣብሄር ኣም ላኽና ዝአዘዘና ም ስክራትን ሕጋጋትን ፍርድታትን እንታይ እዩ ኢሉ እንተ ሐተተካ ሽዑ ንወድኻ በሎ ኣብ ግብጺ ባሮት ፈርኦን ነበርና እግዚኣብሄር ከኣ ብሓያል ኢድ ካብ ግብጺ ኣውጽኣና
እግዚኣብሄር ድማ ኣብ ግብጺ ኣብ ፈርኦንን ኣብ ብዘሎ ቤቱን ኣብ ቅድሚ ዓይንና ዓበይትን ዚጐድእን ትእምርትን ተኣምራትን ገበረ
ንኣና ግና ናብታ ነቦታትና ዝመሐለሎም ምድሪ ምእንቲ ኼእትወናን ንእኣ ኺህበናን ካብ ግብጺ ኣውጽኣና
ም ሉእ ዕድሜና ም እንቲ ጽቡቕ ኪዀነልና ኸም ዚ ሎሚ ዘሎናዮ ኸኣ ብህይወት ኬንብረና እግዚኣብሄር ነዚ ዅሉ ትእዛዛት ክንገብሮ ንእግዚኣብሄር ኣምላኽና ድማ ክንፈርሆ ኣዘዘና
ንኣና ድማ ኣብ ቅድሚ እግዚኣብሄር ኣምላኽና ከምቲ ዝአዘዘና ንዅሉ እዚ ትእዛዛት እዚ ንምግባሩ እንተ ተጠንቀቕና ጽድቂ ይዀነልና
እግዚኣብሄር ኣም ላኽካ ናብታ ኽትወርሳ እትአትዋ ዘሎኻ ም ድሪ ም ስ ኣእተወካ ብዙሓት ህዝብታትውን ካብ ቅድሜካ ምስ ሰጐጐልካ ሔታውያንን ጌርሳውያንን ኣሞራውያንን ከነኣናውያንን ፈረዛውያንን ሃዋውያንን ይቡሳውያንን ሾብዓተ ኻባኻ ዚዐብዩን ዚሕይሉን ህዝብታት እግዚኣብሄር ኣምላኽካ ኣብ ቅድሜካ ኣሕሊፉ ምስ ዚህበካ እሞ ምስ እትወቕዖም ፈጺምካ ኣጥፍኣዮም
ኪዳን ኣይትተኣታተዎም ኣይትም ሐሮም ውን
ኣይትዋሰቦም ጓልካ ንወዱ ኣይትሀቦ ጓሉ ኸኣ ንወድኻ ኣይትውሰድ
ንደቅኻ ካልኦት ኣማልኽቲ ምእንቲ ኼምልኹ ካብ ምስዓበይ ይመልሶም እሞ ኵራ እግዚኣብሄር ኣብ ልዕሌኹም ይነድድ ቀልጢፉ ኸኣ የጥፍኣካ
ከምዚ ደኣ ግበርዎም መሰውኢታቶም ኣፍርሱ ሐወልትታቶም ውን ሰብብሩ ጣኦታቶም ኣውድቑ
እተጸርበ ም ስልታቶም ከኣ ብሓቂ ኣንድዱ
ንስኻስ ንእግዚኣብሄር ኣምላኽካ ቅዱስ ህዝቢ ኢኻ እሞ እግዚኣብሄር ኣምላኽካ ካብ ኲሎም ኣብ ልዕሊ ገጽ ም ድሪ ዘለዉ ህዝብታት ፈልዩ ህዝቡ ኽትኰኖ ሐረየካ
እግዚኣብሄር ዝፈተወኩምን ዝሐረየኩምን ካብ ኵሎም ካልኦት ህዝብታት ስለ ዝበዛሕኩም ኣይኰነን ካብ ኵሎም ህዝብታት እኳ ንስኻትኩም ትውሕዱ
እግዚኣብሄር ስለ ዝፈተወኩምን እቲ ነቦታትኩም ዝመሐለሎም ማሕላ ስለ ዝሐለወን እግዚኣብሄር ብሓያል ኢድ ኣውጽኣኩም
ካብ ቤት ባርነት ድማ ካብ ኢድ ፈርኦን ንጉስ ግብጺ ኣድሐነካ
እግዚኣብሄር ኣምላኽካ ንሱ ኣምላኽ ከም ዝዀነ ንዚፈትውዎን ትእዛዙ ንዚሕልዉን ክሳዕ ሽሕ ወለዶ ምሕረት ዚገብር ኪዳን ዚሕሉ እሙን ኣምላኽ ከም ዝዀነ ፍለጥ
ነቶም ዚጸልእዎ ግና ኣብ ቅድሚ ገጾም ንጥፍኣቶም ይፈድዮም
ንዚጸልኦ ኣይድንጕን ኣብ ቅድሚ ገጹ ደኣ ይፈድዮ
እም በኣርሲ እዚ ሎሚ ኣነ ዝእዝዘካ ዘሎኹ ትእዛዝን ሕጋጋትን ፍርድታትን ክትገብሮ ተጠቀቕ
ኪኸውን ድማ እዩ እዚ ፍርድታት እዚ ሰሚዕካ ስለ ዝሐሎኻዮን ስለ ዝገበርካዮን ንኣኻ ድማ እግዚኣብሄር ኣምላኽካ እቲ ነቦታትካ ዝመሐለሎም ኪዳንን ምሕረትን ኪሕልወልካ እዩ ኪፈትወካን ኪባርኸካን ኬብዝሓካን ከኣ እዩ
ኣብታ ንኣኻ ኺህበካ ነቦታትካ ዝመሐለሎም ምድሪ ድማ ፍረ ኸርስኻን ፍረ ምድርኻን ስርናይካን ወይንኻን ዘይትኻን ኣባትይ ኣሓኻን ዕያውቲ ኣባጊዕካን ኪባርኸልካ እዩ
ሓለፋ ዂሎም ህዝብታት ክትባረኽ ኢኻ
ኣባኻ ሰብኣይ ኰነ ሰበይቲ ወይ ኣብ ማልካ መኻን ኣይከውንን
እግዚኣብሄር ድማ ሕማም ዘበለ ኻባኻ ኼርሕቕ እዩ እቲ እትፈልጦ ዅሉ ኽፉእ ሕማም ግብጺ ድማ ኣየም ጽኣልካን እዩ
ናብ ኵሎም ዚጸልኡኻ ደኣ የምጽኣሎም
እግዚኣብሄር ኣምላኽካ ንዚህበካ ዅሎም ህዝብታት ድማ ክትውድኦም ኢኻ ዓይንኻ ኣይትንሐፎም ኣማልኽቶምውን መፈንጠራ ኸይኰኑኻ ኣይተምልኮም
ብልብኻ ድማ እዞም ህዝብታት እዚኣቶም ካባይ ዚበዝሑ እዮም እሞ ከመይ ገይረ ኸውጽኦም እኽእል እንተ በልካ ኣይትፍርሃዮም እቲ እግዚኣብሄር ኣምላኽካ ኣብ ፈርኦንን ኣብ ኵላ ግብጽን ዝገበሮ ነቲ ኣዒንትኻ ዝረኣያኦ ዓብዪ ፈተናታትን ትእም ርትታትን ተኣም ራትን ነታ ሓያል ኢድን ዝርግሕቲ ቕልጽምን እግዚኣብሄር ኣምላኽካ ብእኣ ዘውጽኣካ ኣጸቢቕካ ዘክር
ነዞም ኵሎም እትፈርሆም ዘሎኻ ህዝብታት እግዚኣብሄር ኣም ላኽካ ኸም ኡ ኺገብሮም እዩ
ነቶም ዝተረፉን ካብ ቅድሜኻ እተሐብኡን ድማ እግዚኣብሄር ኣምላኽካ ኽሳዕ ዚጠፍኡ ዕኰት ኪሰደሎም እዩ
እቲ ዓብይን መፍርህን ኣምላኽ እግዚኣብሄር ኣምላኽካ ኣብ ማእከልካ እዩ እሞ ብኣታቶም ኣይትፍራህ
ነዞም ህዝብታት እዚኦም እግዚኣብሄር ኣምላኽካ ኻብ ቅድሜኻ በብሒደት ኪሰጎም እዩ
ኣራዊት መሮር ምእንቲ ኸይበዝሑኻስ ብሓንሳእ ከተጥፍኦም ኣይትኽእልን
እግዚኣብሄር ኣምላኽካ ንኣታቶም ኣብ ቅድሜኻ ኣሕሊፉ ኺህበካ እዩ ብዓብዪ ስምባድ ድማ ክሳዕ ዚጠፍኡ የሸብሮም
ንነገስታቶም ከኣ ኣብ ኢድካ ኺህበካ እዩ ስሞም ድማ ካብ ትሕቲ ሰማይ ከተጥፍእ ኢኻ
ክሳዕ እተጥፍኦም ኣብ ቅድሜኻ ኪቃወም ዚኽእል ሰብ የልቦን
እተወቕረን እተጸርበን ምስልታት ኣማልኽቶም ብሓዊ ኣንድዱ ነቲ ኣባታቶም ዘሎ ብሩርን ወርቅን ኣይትመነዮ እዚ ኣብ እግዚኣብሄር ኣምላኽካ ፍንፉን እዩ እሞ ብእኡ ኸይትሕንኰልሲ ካብኡ ንኣኻ ገለ ኣይትውሰድ
ንስኻ ድማ ከምኡ ምእንቲ ሕሩም ከይትኸውንሲ ገለ ፍንፉን ነገር ናብ ቤትካ ኣይተእቱ ተሐሪሙ እዩ እሞ ኣዚኻ ጽልኣዮን ፈንፍኖን
ምእንቲ ብህይወት ክትነብሩን ክትበዝሑን ናብታ እግዚኣብሄር ነቦታትኩም ዝመሐለሎም ምድሪ ኽትኣትዉን ክትወርስዋን ነዚ ኣነ ሎሚ ዝእዝዘኩም ዘሎኹ ዅሉ ትእዛዛት ተጠንቂቕኩም ግበርዎ
እግዚኣብሄር ኣምላኽካ ድማ በዘን ኣርቦኣ ዓመት ኣብ በረካ ዝመርሃካ ዅሉ መገዲ ትእዛዛቱ እትሕሉ እንተ ዄንካ ወይ ዘይትህሉ ኣብ ልብኻ ዘሎ ዅሉ ምእንቲ ኺፈልጥ ኪፍትነካ ኢሉ ኸም ዘዋረደካ ዘክር
ሰብ ካብ ኣፍ እግዚኣብሄር ብዚወጽእ ኵሉ ነገር ደኣ እምበር ብእጌራ ጥራይ ከም ዘይነብር ምእንቲ ኼፍልጠካ ንሱ ኣዋረደካ ኣጥመየካ ንስኻ ዘይፈለጥካዮ ኣቦታትካውን ዘይፈለጥዎ ማና ኸኣ ኣብልዓካ
በዘን ኣርብዓ ዓምት ክዳንካ ኣባኻ ኣይበለየን እግርኻውን ኣይሐበጠን
ሰብ ንወዱ ኸም ዚቐጽዕ እግዚኣብሄር ኣምላኽካ ድማ ከምኡ ኸም ዝቐጽዓካ ብልብኻ ፍለጥ
እምበኣር ብመገዱ ንምኻድን ንእኡ ንምፍራህን ትእዛዛት እግዚኣብሄር ኣምላኽካ ሐሉ
እግዚኣብሄር ኣምላኽካ ናብ ጽብቕቲ ምድሪ ኼእትወካ እዩ እሞ ወሓዝቲ ማያት ኣብ ሽንጭሮታትን ኣብ ኣኽራንን ዚፍልፍሉ ዓይኒ ማያትን ዔላታትን ዘለዋ ምድሪ ስርናይን ስገምን ወይንን በለስን ሮማንን ምድሪ ናይ ዘይቲ ኣውልዕን መዓርን እንጌራ ድኽነት ዘይትበልዓላ ገለ እኳ ዘይጐድለካ ምድሪ ኣእማና ሓጺን ካብ ኣኽራና ድማ ኣስራዚ እትዅዕተላ ምድሪ
ክትበልዕን ክትጸግብን ኢኻ ንእግዚኣብሄር ኣምላኽካ ኸኣ እታ ጽብቕቲ ምድሪ ስለ ዝሀበካ ከተመስግኖ ኢኻ
ነዚ ሎሚ ዝእዝዘካ ዘሎኹ ትእዛዛቱን ፍርድታቱን ሕጋጋቱን ብዘይ ምሕላውካ እግዚኣብሄር ኣምላኽካ ኸይትርስዖ ንርእስኻ ተጠንቀቕ
በሊዕካ ምስ ጸገብካን ጽቡቓት ኣባይቲ ሰሪሕካ ምስ ተቐመጥካየንን ኣሓኻን ኣባጊዕካን ምስ ሰሰና ብሩርን ወርቅን ከኣ ምስ በዝሓልካ ዘሎካ ዅሉ ድማ ምስ በዝሔ ሽዑ ልብኻ ከይዕበ እሞ ነቲ ኻብ ምድሪ ግብጺ ኻብ ቤት ባርነት ዘውጽኣካ እግዚኣብሄር ኣምላኽካ ኸይትርስዕ በቲ ዚነዱ ኣትማንን ዕንቅርቢታትን ዘለውዎ ማይ ብዜብሉ ኣጻምእ ገፊሕን ዜፍርህን በረኻ ዝመርሓካ ካብ ጽኑዕ ከውሒ ማይ ዘውጽኣልካ ኣብ በረኻ ኣቦታትካ ዘይፈለጥዎ ማና ዘብልዓካ እዚ ኸኣ ም እንቲ ኼዋርደካን ኪፍትነካን ኣብ መወዳእታውን ኬጸብቐልካ ኢሉ እዩ
ብልብኻ ሓይለይን ጽንዓት ኢደይን እዚ ዅሉ ሃብቲ ደለበለይ ከይትብል እዩ
ከምዚ ናይ ሎሚ ነቲ ነቦታትካ ዝመሓለሎም ኪዳን ኬቕውም ሃብቲ ኽትድልብ ሓይሊ ዚህበካስ ንሱ እዩ እሞ ንእግዚኣብሄር ኣምላኽካ ዘክር
ኪኸውን ድማ እዩ ንእግዚኣብሄር ኣም ላክካ እንተ ረሳዕካ ደድሕሪ ኻልኦት ኣማልኽቲ ኸኣ እንተ ሰዐብካን እንተ ኣምለኽካዮምን እንተ ሰገድካሎምን ከኣ ብርግጽ ከም እትጠፍኡ ሎሚ እምስክረልኩም ኣሎኹ
ቃል እግዚኣብሄር ኣምላኽኩም ስለ ዘይሰማዕኩም ከምቶም እግዚኣብሄር ካብ ቅድሜኹም ዘጥፍኦም ህዝብታት ከምኡ ኽትጠፍኡ ኢኹም
ዎ እስራኤል ስማዕ ሎሚ ንስኻ ንዮርዳኖስ ክትሳገሮ ኢኻ እሞ ካባኻ ዚዐብዩን ዚሕይሉን ህዝብታት ክሳዕ ሰማይ ዚበጽሓ እተዐርዳ ዓበይቲ ኸተማታት ዓብይን ነዊሕን ህዝቢ ደቂ ዓናቅ ንስኻ እትፈልጦም ብዛዕባኦም ድማ ኣብ ቅድሚ ደቂ ዓናቅ መን ደው ኪብል ይኽእል ኪበሀል ዝሰማዕካ ክትወርሶም ክትኣቱ ኢኻ
እግዚኣብሄር ኣምላኽካ ንሱ ኸም ዚባላዕ ሓቂ ቐቅድሜኻ ኸም ዚሓልፍ ከኣ ሎሚ ፍለጥ
ንሱ ኼጥፍኦም እዩ ንሱ ኸኣ ኣብ ቅድሜኻ ኼዋርዶም እዩ ከምቲ እግዚኣብሄር እተዛረበካ ከተውጽኦም ቀልጢፍካ ድማ ከተጽንቶም ኢኻ
እግዚኣብሄር ኣምላኽካ ኻብ ቅድሜኻ ምስ ሰጐጎም ድማ ብልብኻ ጻድቕ ብምዃነይ እግዚኣብሄር ነዛ ምድሪ እዚኣ ኽወርሳ ኣእትወኒ ኣይትበል
ነዞም ህዝብታት እዚኣቶም እግዚኣብሄር ካብ ቅድሜኻ ዚሰጎም ዘሎስ ሕሱማት ብም ዃኖም ደኣ እዩ
ብጽድቅኻን ብቕንዕና ልብኻን ኣይኰንካን ንስኻ ንም ድሮም እትኣትዋን እትወርሳን ዘሎኻ እግዚኣብሄር ኣምላኽካ ነዞም ህዝብታት እዚኦም ካብ ቅድሜኻ ዚሰጎም ዘሎ በቲ ሕሱም ዝገበርዎ ድማ እቲ እግዚኣብሄር ነቦታትካ ንኣብርሃምን ይስሃቅን ያእቆብን ዝመሐለሎም ነገር ምእንቲ ኬቕውም ደኣ እዩ
ተሪር ክሳድ ህዝቢ ኢኻ እሞ እግዚኣብሄር ኣምላኽካ ነዛ ጽብቕቲ ምድሪ እዚኣ ስለ ጽድቅኻ ርስቲ ገይሩ ኸም ዘይሀበካ ፍለጥ
ዘክር እግዚኣብሄር ኣምላኽካ ኣብ በረኻ ኸመይ ከም ዘዀሬኻዮ ኣይትረስዕ
ካብታ ኻብ ሃገር ግብጺ ዝወጻእካላ መዓልቲ ጀሚርካ ናብዛ ስፍራ እዚኣ ኽሳዕ እትመጹ ንእግዚኣብሄር ዐሎኹም ዎ
ኣብ ሆሬብ ድማ ንእግዚኣብሄር ኣዀሬኹም ዎ እግዚኣብሄር ከኣ ተናዲዱኩም ኬጥፍኣኩም ደለየ
ነተን ጽላት እም ኒ ናይቲ እግዚኣብሄር ምሳኻትኩም ዝኣተዎ ኺዳን እቲ ጽላት ክቕበል ናብቲ ኸረን ምስ ደየብኩ ኣብቲ ኸረን እንጌራ ኸይበላዕኩ ማይ ከይሰቴኹ ኣርብዓ መዓልትን ኣርብዓ ለይትን ተቐመጥኩ
እግዚኣብሄር ድማ በጻብዕ ኣምላኽ እተጻሕፉ ኽልተ ጽላት እምኒ ሀበኒ ከምቲ እግዚኣብሄር በታ መዓልቲ ኣኼባ ኣብቲ ኸረን ካብ ማእከል ሓዊ ምሳኻትኩም እተዛረቦ ዅሉ ቓላት ከኣ ኣብኤን ተጽሒፉ ነበረ
ኰነ ኸኣ ኣብ መወዳእታ እተን ኣርብዓ መዓልትን ኣርብዓ ለይትን እግዚኣብሄር እተን ክልተ ጽላት እምኒ ጽላት ኪዳን ሀበኒ
እግዚኣብሄር ድማ እቲ ኻብ ም ድሪ ግብጺ ዘውጻእካዮ ህዝብኻ ንርእሱ ኣባላሽዩ ካብቲ ዝኣዘዝክዎም መገዲ ቐልጢፎም ኣግሊሶም ዝፈሰሰ ምስሊ ገይሮም እዮም እሞ ተንስእ ቀልጢፍካ ውረድ በለኒ
እግዚኣብሄር ከኣ እዚ ህዝቢ እዚ ርእየዮ ኣሎኹ እንሆ ንሱ ተሪር ክሳድ ህዝቢ እዩ
ከጥፍኦም ስሞምውን ካብ ትሕቲ ሰማይ ክድምስስ ሕደገኒ ንኣኻ ድማ ካባታቶም ዚሕይልን ዚበዝሕን ህዝቢ ኽገብረካ እየ ኢሉ በለኒ
ተመሊሰ ኸኣ ካብቲ ኸረን ወረድኩ እቲ ኸረን ድማ ብሓዊ ይነድድ ነበረ እተን ክልተ ጽላት ኪዳን ከኣ ኣብ ክልቲኤን ኢደይ ነበራ
ጠመትኩ ድማ እንሆ ንእግዚኣብሄር ኣምላኽኩም በደልኩም ንኣኻትኩም ዝፈሰሰ ምራኽ ገበርኩም ካብቲ እግዚኣብሄር ዝአዘዘኩም መገዲ ቐልጢፍኩም ኣግለስኩም
እተን ክልተ ጽላት ሐዝኩ ካብ ክልቲኤን ኢደይ ደርብየ ኣብ ቅድሚ ኣዒንትኹም ሰበርክወን
በቲ እግዚኣብሄር ብኣኻትኩም ነዲሩ ኰርይዎ ዝነበረ ዅራ ኸየጥፍኣኩም ፈራህኩ እሞ ብዛዕባ እቲ ኣብ ቅድሚ እግዚኣብሄር ክፉእ ዝዀነ ምእንቲ ኸተዀርይዎ ዝገበርኩምዎ ዅሉ ሓጢኣት ከምቲ ቐዳማይ እንጌራ ኸይበላዕኩ ማይ ከይሰቴኹ ኣርብዓ መዓልትን ኣርብዓ ለይትን ኣብ ቅድሚ እግዚኣብሄር ተደፋእኩ
በታ ጊዜ እቲኣውን እግዚኣብሄር ሰምዓኒ
ንኣሮን ድማ እግዚኣብሄር ኣዝዩ ተቘጥዖ ኬጥፍኦውን ደለየ
በታ ጊዜ እቲኣ ድማ ምእንቲ ኣሮን ለመንኩ
ነቲ ዝገበርኩምዎ ሓጢኣትኩም ነቲ ምራኽ ወሲደ ብሓዊ ኣንደድክዎ ቀጥቂጠ ኸም ተጐጓ ኽሳዕ ዚኸውን ኣድኪመ ጠሐንክዎ ነቲ ተጐጓ ኸኣ ናብቲ ኻብቲ ኸረን ዚወርድ ርባ ደርቤኽዎ
ኣብ ታብዔራን ኣብ ማሳን ኣብ ቂብሮትሂታኣባ ድማ ንእግዚኣብሄር ኣዀሬኹምዎ
እግዚኣብሄር ድማ ደይቡ እሞ ነታ ዝህበኩም ም ድሪ ውረስዋ ኢሉ ኻብ ቃዴስባርኔዓ ም ስ ለኣኸኩም ሽዑ ንትእዛዝ እግዚኣብሄር ኣም ላኽኩም ዐሎኹም ዎ ኣይአመንኩም ዎን ቃሉውን ኣይሰማዕኩም ን
ካብታ ዝፈለጥኩኹም መዓልቲ ንነጀው ንእግዚኣብሄር ዓለውቲ ኢኹም ዝነበርኩም
እግዚኣብሄር ከጥፍኦም እየ ኢሉ ስለ ዝነበረ በተን ተደፊኤለን ዝነበርኩ ኣርብዓ መዓልትን ኣርብዓ ለይትን ኣብ ቅድሚ እግዚኣብሄር ተደፋእኩ
ንእግዚኣብሄር ድማ ለመንክዎ በልኩውን ኣታ እግዚኣብሄር ጐይታይ ነቲ ብዕቤትካ ዘድሐንካዮ ብሓያል ኢድካውን ካብ ግብጺ ዘውጻእካዮ ህዝብኻን ርስትኻን ኣይተጥፍእ
ንኣብርሃምን ንይስሃቅን ባሮትካ ዘክር
ናብ ናይ እዚ ህዝቢ እዚ ህልኽን ምሕሳምን ሓጢኣትን ኣይትጠምት
እታ ኻብኣ ዘውጻእካና ሃገር እግዚኣብሄር ናብታ ዘተስፈዎም ሃገር ኬእትዎም ስለ ዘይከኣለን ስለ ዝጸልኦምን ምእንቲ ኣብ በረኻ ኺቐትሎም ኣውጽኦም ከይትብል እዚኣቶም ሲ ብዓብዪ ሓይልኻን ብዝርግሕቲ ቕልጽም ካን ዘውጻእካዮም ህዝብኻን ርስትኻን እዮም
በታ ጊዜ እቲኣ እግዚኣብሄር በለኒ ከምተን ቀዳሞት ዝበላ ኽልተ ጽላት እምኒ ጽረብ እሞ ናባይ ናብ ከረን ደይብ ካብ ዕጨይቲ ድማ ታቦት ግበር
እቲ ኣብተን ዝሰበርካየን ቀዳሞት ጽላት ዝነበረ ቓላት ከኣ ኣብዘን ጽላት እዚኤን ክጽሕፎ እየ ናብቲ ታቦት ድማ ከተንብረን ኢኻ
ካብ ዕጨይቲ ሽጢም ከኣ ታቦት ገበርኩ ከምተን ቀዳሞት ዝበላ ኽልተ ጽላት እምኒውን ጸረብኩ ንኽልቲኤን ጽላት ኣብ ኢደይ ሒዘ ኸኣ ናብቲ ከረን ደየብኩ
እግዚኣብሄር በታ መዓልቲ ኣኼባ ኣብቲ ኸረን ካብ ማእከል ሓዊ ነጊረኩም ዝነበረ ከምቲ ቐዳማይ ዝበለ ጽሕፈት ዓሰርተ ቓላት ኣብተን ጽላት ጸሓፈን
እግዚኣብሄር ድማ ንኣይ ሀበኒ
ተመሊሰ ኸኣ ካብቲ ኸረን ወረድኩ ነተን ጽላት ድማ ኣብቲ ዝገበርክዎ ታቦታ ኣንበርክወን
ከም ቲ እግዚኣብሄር ዝኣዘዘኒ ኸኣ ኣብኡ ተነብራ
ደቂ እስራኤል ድማ ካብ ብኤሮትብኔያዕቃን ናብ ሞሴራ ተጓዕዙ
ኣሮን ኣብኡ ሞተ
ኣብኡውን ተቐብረ
ኣብ ክንዳኡ ኸኣ ወዱ ኣልኣዛር ካህን ኰነ
ካብኡ ድማ ንጉድጎዳ ካብ ጉድጎዳውን ንዮጥባታ ምድሪ ወሓዝቲ ማያት ተጓዕዙ
በታ ጊዜ እቲኣ እግዚኣብሄር ንነገድ ሌዊ ታቦት ኪዳን እግዚኣብሄር ኪጸውር ኣብ ቅድሚ ገጽ እግዚኣብሄር ኪቐውም ንእኡ ኼገልግል ክሳዕ ሎሚ ድማ ብስሙ ኺምርቕ ፈለዮ
ስለዚ ንሌዊ ምስ ኣሕዋቱ ግደ ወይ ርስቲ የብሉን
ከምቲ እግዚኣብሄር ኣምላኽካ እተዛረቦ ርስቱስ እግዚኣብሄር እዩ
ኣነ ድማ ኣብቲ ኸረን ከምተን ቀዳሞት መዓልትታት ኣርብዓ መዓልትን ኣርብዓ ለይትን ቈምኩ
በዛ ጊዜ እዚኣ ድማ እግዚኣብሄር ሰምዓኒ እግዚኣብሄር ኬጥፍኣካ ኣይፈተወን
እግዚኣብሄር ከኣ ናብታ ታቦታቶም ክህቦም ዝመሐልኩሎም ምድሪ ኺኣትዉን ኪወርስዋንሲ ተንስእ ኪድ ቀቅድሚ እቲ ህዝቢ ተጐዐዝ በለኒ
ዎ እስራኤል ሕጂኸ ንእግዚኣብሄር ኣምላኽካ ኽትፈርሆ ብዅሉ መገዱ ኽትመላለስ ንእግዚኣብሄር ኣም ላኽካ ድማ ከተፍቅሮ ብዅሉ ልብኻን ብዅሉ ነፍስኻን ከተገልግሎ ም እንቲ ኺጽብቐልካ እዚ ኣነ ሎሚ ዝእዝዘካ ዘሎኹ ናብ እግዚኣብሄር ትእዛዛትን ሕጋጋቱን ክትሕሉ እንተ ዘይኰይኑስ እግዚኣብሄር ካባኻ ዚደልዮ እንታይ እዩ እግዚኣብሄር ኣምላኽካ እንሆ ሰማያትን ሰማየ ሰማያትን ምድርን ኣብኣ ዘሎ ዅሉን ናቱ እዩ
ድላዩ ነቦታትካ ጥራይ ነበረ እሞ ፈተዎም ብድሕሪኦም ድማ ከምዚ ናይ ሎሚ ንኣኻትኩም ንዘርኦም ካብ ማእከል ኵሎም ህዝብታት ሐረየኩም
እምበኣርሲ ንስኻትኩም ዕልቦ ልብኹም ግዘሩ ክሳድኩምውን ደጊም ኣይተትርሩ
እግዚኣብሄር ኣምላኽኩም ንሱ ኣምላኽ ኣማልኽቲ ጐይታ ጐይተት እቲ ዓብዪ እቲ ሓያል እቲ ዜፍርህ ኣምላኽ ገጽ ርእዩ ዘየዳሉ መማለዲ ኸኣ ዘይቅበል እዩ
ንሱ ንዘኽታማትን መበለታትን ፍትሒ የውጽእ ንስደተኛውን ይፈቱ እንጌራን ክዳንን ከኣ ይህቦ
ንስኻትኩም ድማ ኣብ ምድሪ ግብጺ ስደተኛታት ኔርኩም ኢኹም እሞ ስደተኛ ፍተዉ
ንእግዚኣብሄር ኣምላኽካ ፍርሃዮ ንእኡ ኣምልኽ ናብኡ ኸኣ ተጸጋዕ ብስሙውን ምሐል
ንሱ ውዳሴኻ እዩ እቲ ብዓይንኻ ዝርኤኻዮ ዓብይን ዜፍርህን ነገር ዝገበረልካ ኣምላኽካ ድማ ንሱ እዩ
ኣቦታትካ ሰብዓ ነፍሲ ኸለዉ ናብ ግብጺ ወረዱ ሕጂ ኸኣ እግዚኣብሄር ኣምላኽካ ምብዛሕካ ኸም ከዋኽብቲ ሰማይ ገበረካ
ደጊም ንእግዚኣብሄር ኣምላኽካ ኣፍቅሮ እቲ ሐልዎ ዝበለካ ሕጋጋቱን ፍርድታቱን ትእዛዛቱን ወርትግ ሐሉ
ነቶም መግናሕቲ እግዚኣብሄር ኣም ላኽኩም ዘይፈለጡን ዘይረአዩን ደቅኹም ኣይኰንኩን ዝዛረብ ዘሎኹ እሞ ነቲ ዕቤቱን ሓያል ኢዱን ዝርግሕቲ ቕልጽሙን ሎሚ ፍለጡ
እቲ ኣብ ማእከል ግብጺ ኣብ ፈርኦን ንጉስ ግብጽን ኣብ ብዘላ ሃገሩን ዝገበሮ ትእምርትታቱን ግብርታቱን
ኣብ ሰራዊት ግብጽን ኣብ ኣፍራሶምን ሰረገላታቶምን ዝገበሮ ድማ እቲ ኺሰጉኹም ከለዉ እቲ ማይ ባሕሪ ኤርትራ ናብ ልዕሊኦም ከም ዝደፈኖም ክሳዕ ሎሚ ድማ ከም ዘጥፍኦም ንኣኻትኩም ከኣ ናብዛ ቦታ እዚኣ ኽሳዕ እትበጽሑ እቲ ኣብ በረኻ ዝገበሮ ኣብ ዳታንን ኣቢራምን ደቂ ኤልያብ ወዲ ሮቤል ዝገበሮ ድማ ምስ ስድራ ቤቶምን ድንኳውንቶምን ምስ ኵሉ ዚስዕቦም ዝነበረ ህያውን ኣብ ማእከል ኵሉ እስራኤል እታ ምድሪ ኣፋ ኸፊታ ኸም ዝወሐጠቶም ሎሚ ፍለጡ
ከመይሲ እቲ እግዚኣብሄር ዝገበሮ ዅሉ ዓበይቲ ግብርታት በዒንትኹም ርኢኹም
ስለዚ ም እንቲ ኽትሕይሉን ናብታ ኽትርስተይዋ እትሳገርዋ ዘሎኹም ምድሪ ኽትአትውዋን ኣብታ ጸባን መዓርት እተውሕዝ ምድሪ እታ እግዚኣብሄር ነቦታትኩምን ንዘርኦምን ኪህቦም ዝመሐለሎም ምድሪ መዓልትታትኩም ኪነውሕ እዚ ኣነ ሎሚ ዝእዝዘኩም ዘሎኹ ዅሉ ትእዛዝ ሐልዉ
እታ ኽትወርሳ እትአትዋ ምድሪ ከምታ ኻብኣ ዝወጻእኩምላ ምድሪ ግብጺ ነቲ ኣብኣ ዝዘራእካዮ ዘርኢ ኸም ኣታኽልቲ ሓምሊ ብእግርኻ እተስትዮ ኣይኰነትን
እታ ኽትወርስዋ እትሳገርዋ ዘሎኹም ምድርስ ካብ ሰማይ ዝዘነመ ማይ እትሰቲ ምድሪ ኣኽራንን ለሴታትን እያ ንሳስ እግዚኣብሄር ኣምላኽካ ዚከናኸና ሃገር ካብ መጀመርታ ዓመት ክሳዕ መወዳእታ ዓመት ከኣ ኣዒንቲ እግዚኣብሄር ኣምላኽካ ወርትግ ኣብኣ እየን
ኪኸውን ድማ እዩ ንእግዚኣብሄር ኣምላኽኩም ከተፍቅርዎ ብዅሉ ልብኹምን ብዅሉ ነፍስኹምን ድማ ከተገልግልዎ ነዚ ኣነ ሎሚ ዝእዝዘኩም ዘሎኹ ትእዛዛት ኣጸቢቕኩም እንተ ትሰም ዕዎ ስርናይካን ወይንኻን ዘይትኻን ምእንቲ ኽትእክብ ዝናም ምድርኹም በብጊዜኡ ዝናም ጽድያን ጽብሓትን ክህበኩም እየ
ኣብ ግራሁኻ ድማ ንማልካ ሳዕሪ ኽህበን እየ ክትበልዕን ክትጸግብን ኢኻ
ሽዑ ልብኹም ከይስሕት ኣግሊስኩም ድማ ንኻልኦት ኣማልኽቲ ኸይተምልኹን ከይትሰግዱሎምን ኵራ እግዚኣብሄር ከኣ ኣባኻትኩም ከይነድድ ንሰማይ ከየዝንም ከይዐጽዎ እሞ ምድሪ ፍሬኣ ኽይትኸልእ ንስኻትኩም ድማ ካብታ እግዚኣብሄር ዚህበኩም ጽብቕቲ ም ድሪ ቐልጢፍኩም ከይትጠፍኡስ ንርእስኹም ተጠንቀቑ
እምበኣር ነዚ ቓላተይ እዚ ኣብ ልብኹምን ኣብ ነፍስኹምን ኣንብርዎ ንምልክት ከኣ ኣብ ኣእዳውኩም እሰርዎ ኣብ መንጎ ኣዒንትኹም ድማ ክታብ ይኹን
ኣብ ቤትካ ኾፍ ምስ በልካን ኣብ መገዲ ኽትከይድ ከሎኻን ኣብ በጥ ምባልካን ኣብ ምትንሳእካን ብእኡ እናተዛረብኩም ንደቅኹም ም ሀርዎም
ኣብ ልዳት ቤትካን ኣብ ማዕጾኻን ከኣ ጽሐፎ
እዚ ድማ ኣብታ እግዚኣብሄር ነቦታትኩም ኪህቦም ዝመሐለሎም ምድሪ መዓልትታትኩምን መዓልትታት ደቅኹምን ከም መዓልትታት ሰማይ ኣብ ልዕሊ ም ድሪ ም እንቲ ኺበዝሓ እዩ
እዚ ኣነ ዝእዝዘኩም ዘሎኹ ዅሉ ትእዛዛት ክትገብርዎ ንእግዚኣብሄር ኣምላኽኩም ከኣ ከተፍቅሩ ብዅለን መገድታቱ ኽትከዱን ናብኡ ኸኣ ክትለግቡን ተጠንቂቕኩም እንተ ሐሎኹምዎ ሽዑ እግዚኣብሄር ነዞም ህዝብታት እዚኣቶም ኵሎም ካብ ቅድሜኹም ኪሰጎም እዩ ንስኻትኩም ውን ካባኻትኩም ንዚዐብዩን ንዚሕይሉን ህዝብታት ክትወርሱ ኢኹም
እግርኹም ዝረገጻ ዘበለት ቦታ ናትኩም ክትከውን እያ ዶብኩም ካብ በረኻ ክሳዕ ሊባኖስ ካብቲ ርባ ርባ ኤፍራጥስ ክሳዕ ባሕሪ ም ዕራብ ኪኸውን እዩ
ከም ቲ እግዚኣብሄር ኣምላኽኩም ዝበለኩም ናብ እትኸድዋ ዘበለት ምድሪ ፍርሃትኩምን ስምባድኩምን ኪሰድድ እዩ እሞ ሓደ ሰብ እኳ ኣብ ቅድሜኹም ደው ዚብል የልቦን
እንሆ ሎሚ ም ርቓን መርገም ን ኣብ ቅድሜኹም ኤንብር ኣሎኹ እቲ ምርቓ እዚ ኣነ ሎሚ ዝእዝዘኩም ዘሎኹ ትእዛዛት እግዚኣብሄር ኣምላኽኩም እንተ ሰማዕኩም እዩ
እቲ መርገም ድማ ትእዛዛት እግዚኣብሄር ኣምላኽኩም እንተ ዘይሰማዕኩም ካብዛ ኣነ ሎሚ ዝእዝዘኩም ዘሎኹ መገዲ እንተ ዘበልኩም ደድሕሪ ዘይትፈልጥዎም ካልኦት ኣማልኽቲ ኸኣ እንተ ሰዐብኩም እዩ
ኪኸውን ድማ እዩ እግዚኣብሄር ኣምላኽካ ናብታ ኽትወርሳ እትኸዳ ዘሎኻ ምድሪ ምስ ኣእተወካ ነቲ ምርቓ ኣብ ከረን ጌሪዞም ነቲ መርገም ከኣ ኣብ ከረን ዔባል ኴንካ ንገር
ንሱ ኣብ ስግር ዮርዳኖስ ብኽንየው እታ ብምዕራብ ጸሓይ ዘላ መገዲ ኣብ ምድሪ እቶም ኣብ መንጽር ጊልጋል ዘሎ ጐልጐል ኣብ ጥቓ ድዋታት ሞሬ ዚነብሩ ከነኣናውያንዶ ኣይኰነን ነታ እግዚኣብሄር ኣም ላኽኩም ዚህበኩም ም ድሪ ክትወርሱ ዮርዳኖስ ሰጊርኩም ክትአትውዋ ኢኹም እሞ ክትወርስዋን ክትነብርዋን ኢኹም
እዚ ኣነ ሎሚ ኣብ ቅድሜኹም ዘንብሮ ዘሎኹ ኵሉ ሕጋጋትን ፍርድታትን ክትገብርዎ ሐልዉ
ኣብታ እግዚኣብሄር ኣም ላኽ ኣቦታትካ ክትወርሳ ዚህበካ ም ድሪ ኣብ ልዕሊ ም ድሪ ብህይወት እትነብሩለን ኵለን መዓልትታት ኽትገብርዎ እትሕልውዎ ትእዛዛትን ፍርድታትን እዚ እዩ
እቶም እትወርስዎም ህዝብታት ኣብ ነዋሕቲ ኣኽራንን ኣብ ኵርባታትን ኣብ ትሕቲ ዅሉ ልምሉም ኦምን ንኣማልኽቶም ዜገልግሉለን ዝነበሩ ቦታታት ፈጺም ኩም ኣጥፍእወን
መሰውኢታቶም ኣፍርሱ ሐወልትታቶም ድማ ሰባብሩ ጣኦታቶም ከኣ ብሓዊ ኣንድዱ እተወቕረ ም ስሊ ኣማልኽቶም ውን ኣውድቑ ስሞም ድማ ካብቲ ቦታ እቲ ኣጥፋኡ
ንእግዚኣብሄር ኣምላኽኩም ከምኡ ኣይትግበሩ ግናኸ ነታ እግዚኣብሄር ኣምላኽኩም ካብ ኵሎም ነገዳትኩም ስሙ ኼንብረላ ዝሐረያ ቦታ ነዛ ማሕደሩ ድለዩ ናብኣውን ም ጻእ
ዚሐርር መስዋእትኹም ን መስዋእቲ ሕሩድኩም ን ዕሽርኩም ን ዚለዐል መስዋእትታት ኣእዳውኩምን ናይ መብጽዓኹም ናይ ፍቓድ መባእኩምን በዅሪ ኣሓኹምን ኣባጊዕኩምን ናብኣ ኣም ጽኡ
ኣብኣ ድማ ኣብ ቅድሚ እግዚኣብሄር ኣም ላኽኩም ብልዑ በቲ ኣእዳውኩም ዝዘርጋሕኩም ሉ ዘበለ እግዚኣብሄር ኣም ላኽኩም ዝባረኸልኩም ንስኻትኩም ን ቤተ ሰብኩም ን ተሐጐሱ
ክሳዕ ሕጂ ናብ ዕረፍትን ናብቲ እግዚኣብሄር ኣም ላኽኩም ዚህበኩም ርስትን ኣይአቶኹምን እሞ ከምዚ ሎሚ ኣብዚ እንገብሮ ዘሎና ነፍሲ ወከፍ ከምቲ ቕኑዕ መሲሉ እተራእዮ ኣይትግበሩ
ዮርዳኖስ ተሳጊርኩም ኣብታ እግዚኣብሄር ኣምላኽኩም ንርስቲ ዚህበኩም ምድሪ ምስ ተቐመጥኩም ግና ም እንቲ ብህድኣት ክትነብሩ ካብቶም ኣብ ዙርያኹም ዘለዉ ጸላእትኹም ም ስ ኣዕረፈኩም ሽዑ ድማ ኪኸውን እዩ ናብታ እግዚኣብሄር ኣምላኽኩም ንማሕደር ስሙ ዝሐረያ ቦታ እዚ ዅሉ ኣነ ዝእዝዘኩም ዘሎኹ ናብኣ ኣምጽኡ ዚሐርር መስዋእትኹምን መስዋእቲ ሕሩድኩምን ዕሽርኩም ን ዚለዐል መስዋእትታት ኣእዳውኩም ን እቲ ንእግዚኣብሄር እተማባጻዕኩም ዎ ሕሩይ መብጽዓኹምውን
ንስኻትኩምን ኣወዳትኩምን ኣዋልድኩምን ተባዕትዮ ግዙኣትኩምን ኣንስትዮ ግዙኣትኩምን ኣብ ውሽጢ ደጌታትኩም ዘሎ ሌዋዊ ኸኣ ንሱ ምሳኻትኩም ክፍልን ርስትን የብሉን እሞ ኣብ ቅድሚ እግዚኣብሄር ኣምላኽኩም ተሐጐሱ
ዚሐርር መስዋእትኻ ኣብ ኵሉ ዝርኤኻዮ ቦታ ኸይተዕርግ ንርእስካ ተጠንቀቕ
ኣብቲ እግዚኣብሄር ኣብ ሓደ ኻብ ነገዳትካ ዝሐረያ ቦታ ደኣ ኣብኣ ዚሐርር መስዋእትኻ ኣዕርግ እዚ ኣነ ዝእዝዘካ ዘሎኹ ዅሉ ኸኣ ኣብኣ ግበሮ
ከምቲ እግዚኣብሄር ኣምላኽካ ዝሀበካ በረኸት ከም ድሌት ነፍስኻ ኣብ ኵለን ደጌታትካ ሐሪድካ ስጋ ብላዕ ከም ሰስሓን ከም እራብን ዘይንጹህን ንጹህን ይብልዓዮ
ደም ግና ኸም ማይ ናብ ም ድሪ ኣፍስሶ እም በር ኣይትብልዑ
ዕሽር ስርናይካን ወይንኻን ዘይትካን በዅሪ ኣሓካን ኣባጊዕካን እተማባጻዕካዮ መብጽዓኻን ናይ ፍቓድ ህያብካን ዚለዐል መስዋእቲ ኢድካን ኣብ ውሽጢ ደጌታትካ ኸይትበልዖ ተጠንቀቕ
ንስኻን ወድኻን ጓልካን ግዙእካን ግዝእትኻ ናብ ውሽጢ ደታትካ ዚነብር ሌዋውን ኣብታ እግዚኣብሄር ኣምላኽካ ዝሐረያ ቦታ ኣብ ቅድሚ እግዚኣብሄር ኣምላኽካ ደኣ ብልዓዮ
በቲ ኢድካ ዝዘርጋሕካሉ ዘበለ ኣብ ቅድሚ እግዚኣብሄር ኣምላኽካ ተሐጐስ
ኣብ ልዕሊ ምድሪ እትነብረሉ ዅሉ ዘበንካ ንሌዋዊ ኸይትሐድጎ ንርእስኻ ተጠንቀቕ
እግዚኣብሄር ኣምላኽካ ከምቲ ዝበለካ ዶባትካ ምስ ኣግፍሔ ነፍስኻውን ስጋ ኽትበልዕ ስለ ዝበሀገት ስጋ ደኣ ኽበልዕ እንተ በልካ ከም ኵሉ ባህጊ ነፍስኻ ጌርካ ስጋ ብላዕ
እታ እግዚኣብሄር ኣምላኽካ ስሙ ኼንብረላ ዝሐረያ ቦታ እንተ ረሓቐትካ ካብቲ እግዚኣብሄር ዚህበካ ካብ ኣሓኻን ካብ ኣባጊዕካን ሐሪድካ ከምቲ ዝአዘዝኩኻ ኣብ ውሽጢ ደጌታትካ ኸም ኵሉ ባህጊ ነፍስኻ ብላዕ
ሰስሓን እራብን ከም ዚብልዓ ብልዓዮ ርኹስን ንጹህን ከም ሓደ ይብልዕዎ
ደም ከይትበልዕ ጥራይ ጽናዕ እቲ ደም ነፍሲ እዩ እሞ ነፍሲ ምስ ስጋ ኣይትብላዕ
ከም ማይ ደኣ ናብ ምድሪ ኣፍስሶ እምበር ኣይትብልዓዮ
ኣብ ዓይኒ እግዚኣብሄር ቅኑዕ ምስ ገበርካ ንኣኻ ብድሕሬኻ ከኣ ንደቅካ ምእንቲ ኺጽብቐልካ ኣይትብልዓዮ
ሓንትስ እቲ ዘሎካ ቅዱስ ነገርን መብጽዓኻን ሒዝካ ናብታ እግዚኣብሄር ዝሐረያ ቦታ ኺድ
ነቲ ዚሐርር መስዋእትኻ ስጋኡን ደሙን ኣብ መሰውኢ እግዚኣብሄር ኣምላኽካ ሰውኣዮ እቲ ደም መስዋእቲ ሕሩድካ ድማ ኣብ መሰውኢ እግዚኣብሄር ኣምላኽካ ይፍሰስ ነቲ ስጋ ኸኣ ብልዓዮ
ኣብ ዓይኒ እግዚኣብሄር ኣምላኽካ ጽቡቕን ቅኑዕን ምስ ገበርካ ንኣኻ ብድሕሬኻ ድማ ንደቅኻ ንዘለኣለም ምእንቲ ኺጽብቐልካ እዚ ኣነ ዝእዝዘካ ዘሎኩ ዅሉ ነገር ሐልዎን ስምዓዮን
ነዞም ክትወርሶም እትኸዶም ዘሎኻ ህዝብታት እግዚኣብሄር ኣምላኽካ ኻብ ቅድሜካ ምስ ኣጥፍኦም ንስኻ ኸኣ ንኣታቶም ወሪስካ ኣብ ምድሮም ምስ ተቐመጥካ ካብ ቅድሜካ ምስ ጠፍኡ ደድሕሪኦም ብምስዓብካ ኸይትሕንኰል ብዛዕባ ኣማልኽቶም ከኣ እዞም ህዝብታት እዚኣቶም ከመይ ገይሮም ኣማልኽቶም የገልግሉ ነበሩ ኣነ ድማ ከምኡ ኽገብር ኢልካ ኸይትሐትት ተጠንቀቕ
ንኣማልኽቶም እቲ እግዚኣብሄር ዚጸልኦ ዘበለ ዅሉ ፍንፉን ነገር ይገብሩሎም ነበሩ ንኣማልኽቶምሲ ኣወዳቶምን ኣዋልዶምን እኳ ብሓዊ የንድዱሎም ነይሮም እዮም እሞ ንእግዚኣብሄር ኣምላኽካ ኸምኡ ኣይትግበረሉ
እዚ ዝእዝዘኩም ዘሎኹ ዅሉ ነገር ክትገብርዎ ተጠንቀቑ
ኣብ ልዕሊኡ ገለ ኣይትወስኹ ካብኡ ኸኣ ገለ ኣይትተንክዮ
ኣብ ማእከል ነብዪ ወይ ሓላም ሕልምታት እንተ ተንስኡ እሞ ምልክት ወይስ ተኣምራት እንተ ሀበካ እቲ ምልክት ወይ ተኣምራት ከኣ ከምቲ ዝበለካ እንተ ዀነ ደድሕሪ ዘይትፈልጦም ካልኦት ኣማልኽቲ ንኺድ እሞ ነገልግሎም እንተ በለካ ንእግዚኣብሄር ኣም ላኽኩም ብዂሉ ልብኹም ን ብዂሉ ነፍስኹምን እንተፍቅርዎ እንተ ዄንኩም ምእንቲ ኺፈልጥ እግዚኣብሄር ኣምላኽኩም ኪፍትነኩም እዩ እሞ ነቲ ነብዪ እቲ ወይ ነቲ ሓላም ሕልም ታት እቲ ቓሉ ኣይትስማዕ
ደድሕሪ እግዚኣብሄር ኣምላኽኩም ስዐቡ ብእኡ ድማ ፍርሁ ትእዛዛቱውን ሐልዉ ቃሉ ድማ ስምዑ ንእኡ ኸኣ ኣገልግሉ ምስኡውን ልገቡ
ካብታ እግዚኣብሄር ኣምላኽካ ኽትከዳ ዝአዘዘካ መገዲ ኼግልሰካ ካብቲ ኻብ ምድሪ ግብጺ ዘውጽኣኩም ካብ ቤት ባርነት ድማ ዘድሐነኩም እግዚኣብሄር ኣምላኽኩም ኬዕልወኩም ተዛሪቡ እዩ እሞ እቲ ነብዪ እቲ ወይ እቲ ሓላም ሕልምታት እቲ ይሙት
በዚ ኸምዚ ነቲ ኽፉእ ካብ ማእከልካ ኣርሕቆ
ሓውካ ወዲ እኖኻ ወይ ወድኻ ወይ ጓልካ ወይ ኣብ ሕቚፍኻ ዘላ ሰበይትኻ ወይ ከም ነፍስኻ ዝዀነ ፈታዊኻ ንኺድ ንኻልኦት ኣማልኽቲ ነምልኽ ኢሉ ብሕቡእ እንተ ሐበለካ ንስኻ ዀነ ኣቦታትካ ዘይትፈልጥዎም ካብ ኣማልኽቲ እቶም ካብ ወሰን ክሳዕ ወሰን ምድሪ ኣብ ጥቓኻ ዀነ ወይ ኣብ ርሑቕካ ኣብ ዙርያኹም ዘለዉ ህዝብታት ሕራይ ኣይትበሎ ኣይትስምዓዮ ዓይንኻውን ኣይትራሕርሓሉ ኣይትንሐፎ ኸኣ ኣይትሕብኣዮውን
ርግጽ ቅተሎ ደኣ ንምቕታሉ ኢድካ ትቐድም ደሓር ኢድ ኲሉ ህዝቢ
ካብቲ ኻብ ምድሪ ግብጺ ካብ ቤት ባርነት ዘውጽኣካ እግዚኣብሄር ኣምላኽካ ኼግልሰካ ደልዩ እዩ እሞ ኣብ ማእከልካ ኸምዚ ዝበለ ኽፉእ ከይድገምሲ ኲሎም እስራኤል ሰሚዖም ኪፈርሁ ኪመውት ብዳርባ እምኒ ቕተሎ
ብዛዕባ ሓንቲ ኻብተን ክትነብረለን እግዚኣብሄር ዚሀበካ ኸተማታት ሕሱማት ሰባት ደቂ ቢልያል ካብ ማእከልካ ወጺኦም ንዘይትፈልጥዎም ካልኦት ኣማልኽቲ ኸነምልኽ ንኺድ ኢሎም ንደቂ ዓዶም ኣስሐቱ ኪብሉ እንተ ሰማዕካ ሽዑ ድለ መርምር ኣጸቢቕካ ኸኣ ጠይቕ እንሆ ድማ እዚ ፍንፉን ነገር እዚ ኣብ ማእከልካ ኸም እተገብረ ሓቅን ርግጽን እንተ ዀይኑ ኣብታ ኸተማ ንዚነብሩ ብስሕለት ሴፍ ኣበርቲዕካ ውቓዕ ንእኣን ኣብኣ ንዘሎ ዂሉን ፈጺምካ ኣጥፍእ ንኸብታውን ብስሕለት ሴፍ ኣጥፍእ
ካብኣ እተዘምተ ዘበለ ዂሉ ኣብ ማእከል ኣደባባያ ኣክቦ ነታ ኸተማን ንዂሉ ኻብኣ እተዘምተን ብመላኡ ንእግዚኣብሄር ኣም ላኽካ ብሓዊ ኣንድድ
ንዘለኣለም ዑና ትኹን መሊሳ ኸኣ ኣይትሰራሕ
እግዚኣብሄር ካብ ንደት ኲራኡ ም እንቲ ኺም ለስን ም ሕረት ኪገብረልካን ኪድንግጸልካን ከም ቲ ነቦታትካ ዝመሐለሎም ከኣ ኬብዝሓካስ እዚ ኣነ ሎሚ ዝእዝዘካ ዘሎኹ ትእዛዛቱ ክትሕሉ እቲ ኣብ ቅድሚ እግዚኣብሄር ኣም ላኽካ ቕኑዕ ዝዀነ ድማ ክትገብር ቃል እግዚኣብሄር ኣም ላኽካ እንተ ሰሚዕካስ ካብቲ ሕሩም ነገር ገለ እኳ ኣብ ኢድካ ኣይልገብ
ንስኻትኩምሲ ደቂ እግዚኣብሄር ኣምላኽኩም ኢኹም
ብዛዕባ ምዉት ኣካልኩም ኣይትብጥሑ ኣብ መንጎ ኣዒንትኹም ኣይትምለጡ
ንእግዚኣብሄር ኣምላኽካ እተቐደሰ ህዝቢ ኢኻ እሞ እግዚኣብሄር ድማ ንእኡ ፍሉይ ህዝቢ ኽትኰኖ ኣብ ልዕሊ ምድሪ ኻብ ዘለዉ ዅሎም ህዝብታት ንኣኻ ሐረየካ
ፍንፉን ዘበለ ኣይትብላዕ
እትበልዕዎም እንስሳ እዚኣቶም እዮም ብዕራይን በጊዕን ጤልን እራብን ሰስሓን ዓገዜንን ድንኵላን ዝዖታን ሜዳቚን ቶራን
ጽፍሩ ስንጡቕ ሸዀናኡ ኣብ ክልተ እተመቕለ መጒስዕ ዚመልስ ኵሉ እንስሳ እዞም እንስሳ እዚኣቶም ብልዑ
መጕስዕ ካብ ዚመልሱ ሸዀናኦም ካብ እተመቕለ እዚኣቶም ኣይትብልዑ ገመልን ማንትለን ግሔን እዚኣተን መጕስዕ ይመልሳ እየን ሸዀናኤን ግና ኣይተመቕለን እሞ ርዅሳት ይኹናኹም ሓሰማ ንሳ ሸዀናኣ ምቑል እዩ ግናኸ ኣይተመጕስዕን እያ ንሳ ንኣኻትኩም ርኽስቲ እያ
ካብ ስጋኤን ኣይትብልዑ ገምበንውን ኣይትተንክዩ
ኣብ ማይ ካብ ዘሎ ዅሉ እትበልዕዎ እዚ እዩ ክንፍን ቅረፍትን ዘለዎ ዅሉ ብልዑ
ክንፍን ቅረፍትን ዜብሉ ግና ኣይትብልዑ እዚ ርኹስ ይኹንኩም
ንጹሃት ዘበላ ዅለን ኣዕዋፍ ብልዑ
ካባታተን ከኣ ዘይትበልዕወን እዚኣተን እየን ንስርን ገምብን ወሓጥ ዓሳን ሊላን በላዕ ልኻይን ጻዕዳ ኸርሶ በብዓይነቱን ኵሉ ኳዅ ድማ በብዓይነቱ ሰገንን ጕጕትን ሮብራን ተገዳር ሓረስታይን በብዓይነቱ ንእሽቶ ጕንጓን ዓባይ ጕንጓን ቀራን ጕንጓ ድማ ቀያሕ ሓሓትን ኣሞራን ሓሓትን ራዛን ሰብ ጸራድ በብዓይነቱን ተም በሃረጆን መንካዕን ክንፊ ዘልዎ ዅሉ ለመም ታ ኸኣ ርኹስ ይኹንኩም ኣይትብልዕዎ
ንጹሃት ዘበላ ዅለን ኣዕዋፍ ብልዑ
ንስኻስ ንእግዚኣብሄር ኣምላኽካ ቅዱስ ህዝቢ ኢኻ እሞ ገለ ሕሉቕ ኣይትብልዑ ኣብ ውሽጢ ደጌኻ ንዘሎ ስደተኛ ሀቦ ንሱ ይብልዓዮ ወይ ናብ ጓና ሽጦ
ንማሕስእ ብጸባ ኣዲኡ ኣይተብስሎ
ካብቲ በብዓመት ካብ ግራትካ ዝወጸ ዅሉ እቶት ዘርእኻ ዕሽር ኣውጽእ
ንእግዚኣብሄር ኣምላኽካ ምፍራህ ወርትግ ምእንቲ ኽትምሃርሲ ነቲ ዕሽር ስርናካን ወይንኻን ዘይትኻን በዅሪ ኣሓኻን ኣባጊዕካን ኣብታ ንማሕደር ስሙ ዝሐረያ ቦታ ኣብ ቅድሚ እግዚኣብሄር ኣምላኽካ ብልዓዮ
እግዚኣብሄር ኣምላኽካ ምስ ዚባርኸካ እታ እግዚኣብሄር ኣምላኽካ ስሙ ኼንብረላ ዝሐረያ ቦታ እንተ ረሐቐትካ እሞ መገዲ ስለ ዝነውሓካ ናብኣ ኸተምጽኦ እንተ ዘይተኻእለካ ንገንዘብ ሽጦ እቲ ገንዘብ ኣብ ኢድካ ሒዝካ ኸኣ ናብታ እግዚኣብሄር ኣምላኽካ ዝሐረያ ቦታ ኺድ
በቲ ገንዘብ እቲ ነፍስኻ ዝፈተወቶ ላምን በጊዕን ወይንን ዜስክር መስተን ወይ ነፍስካ ዝደለየቶ ዅሉ ትዕድግ ኣብ ቅድሚ እግዚኣብሄር ኣምላኽካ ድማ ኣብኡ ትበልዖ ንስኻን ስድራ ቤትካን ከኣ ትሕጐሱ
ነቲ ኣብ ውሽጢ ደጌኻ ዘሎ ሌዋዊ ድማ ምሳኻ ግደን ርስትን የብሉን እሞ ኣይትሕደጎ
ኣብ መወዳእታ ሰሳልሰይቲ ዓመት ካብ ኵሉ ናይ እታ ዓመት እቲኣ እቶትካ ዕሽር ኣውጺእካ ኣብ ውሽጢ ደጌታትካ ኣክቦ
እግዚኣብሄር ኣምላኽካ ብዅሉ እትገብሮ ግብሪ ኢድካ ም እንቲ ኺባርኸካስ እቲ ም ሳኻ ግደን ርስትን ዜብሉ ሌዋውን እቶም ኣብ ውሽጢ ደጌኻ ዘለዉ ስደተኛን ዘኽታም ን መበለትን ይም ጽኡ እሞ ይብልዑን ይጽገቡን
ኣብ መወዳእታ ሸሾብዓተ ዓመት ሕድገት ግበር
እቲ ናይ ሕድገት ነገር ከኣ እዚ እዩ ነፍሲ ወከፍ መለቅሒ እቲ ንብጻዩ ዘለቅሔ ይሕደገሉ ናይ እግዚኣብሄር ሕድገት ተአውጁ እዩ እሞ ካብ ብጻዩን ሓዉን ኣይድለዮ
ካብ ጓና ደኣ ድለዮ ኣብ ሓውካ ዘሎካ ግና ሕደገሉ
ኣብታ እግዚኣብሄር ኣምላኽካ ንርስቲ ኽትወርሳ ዚህበካ ምድሪ እግዚኣብሄር ብርግጽ ኪባርኸካ እዩ እሞ ድኻ ኣይርከበካን እዩ
ሓንትስ እዚ ኣነ ሎሚ ዝእዝዘካ ዘሎኹ ዅሉ ትእዛዝ ክትሕልዎን ክትገብሮን ንቓል እግዚኣብሄር ኣምላኽካ ተጠንቂቕካ ደኣ ስምዓዮ እምበር እግዚኣብሄር ኣምላኽካ ከምቲ ዘተስፈወካ ኺባርኸካ እዩ እሞ ንስኻ ድማ ንብዙሓት ህዝብታት ኸተለቅሕ ኢኻ ንስኻ ግና ኣይትልቃሕን
ንብዙሓት ህዝብታት ድማ ክትገዝእ ኢኻ ንሳቶም ግና ኣይገዝኡኻን
ኣብታ እግዚኣብሄር ኣምላኽካ ዚህበካ ምድሪ ኣብ ሓንቲ ኻብ ደጌታትካ ሓደ ኻብ ኣሕዋትካ እንተ ደኸየ ነቲ ድኻ ሓውካ ልብኻ ኣይትጽንዓሉ ኢድካውን ኣይትጨብጠሉ
ኢድካ ኣጸቢቕካ ኽፈትሉ እቲ ዜድልዮ ኸኣ ኣእኪልካ ኣለቅሓዮ
ኣብ ልብኻ ሓሳብ በሊያል ከይህልወካ ተጠንቀቕ እታ ሳብዐይቲ ዓመት ዓመት ሕድገት ቀሪባ እያ ኢልካ ዓይንኻ ድማ ኣብቲ ድኻ ሓውካ ይኸፍእ እሞ ገለ ኣይትህቦን
ንሱ ከኣ ናብ እግዚኣብሄር ይጠርዓልካ እሞ ሓጢኣት ይዀነካ
ፈቲኻ ሀቦ ንእኡ ብምሃብካውን ልብኻ ኣይጕሄ በዚ ም ኽንያት እዚ እግዚኣብሄር ኣም ላኽካ ብዅሉ ተግባርካን ኢድካ ኣብ ዝዘርጋሕካሉ ዅሉን ኪባርኸካ እዩ
ድኻታት ኣብ ማእከል ሃገር ኣይስኣኑን እዮም እሞ ስለዚ ነቲ ኣብ ሃገርካ ዘሎ ሓውካን ሽጉርካን ድኻኻን ኢድካ ኣጸቢቕካ ኽፈተሉ ኢለ እእዝዘካ ኣሎኹ
እብራዊ ሓውካ ወይ እብራዊት ኣባኻ እንተ ተሸጠ ሹድሽተ ዓመት ይገዛእካ በታ ሳብዐይቲ ዓመት ካባኻ ሓራ ኣውጺእካሕደጎ
ካባኻ ሓራ ኣውጺእካ ኽትሐድጎ ኸሎኻ ድማ ጥራዩ ኣይትስደዶ
ካብ መጓሴኻን ካብ ዓውድኻን ካብ መጽመቚ ወይንኻን ለጊስካ ሀቦ
ከምቲ እግዚኣብሄር ኣምላኽካ ዝባረኸካ መጠን ሀቦ
ንስኻ ድማ ኣብ ምድሪ ግብጺ ባርያ ኸም ዝነበርካ እሞ እግዚኣብሄር ኣምላኽካ ኸም ዘድሐነካ ዘክር ስለዚ ኣነ ሎሚ እዚ ነገር እዚ እእዝዘካ ኣሎኹ
ንሱ ግና ምሳኻ ስለ ዝጠዐሞ ንኣኻን ንቤትካን ፈትዩ ድማ ካባኻ ኣይወጽእን እንተ በለካ ኪኸውን እዩ መስፈ ውሰድ እሞ እዝኑ ኣብ ማዕጾ ጌርካ ኣንኵሎ ንሓዋሩ ባርያኻ ይኹን
ነታ ባርያኻውን ከም ኡ ግበራ
ካባኻ ሓራ ም ስ እተውጽኦ ኣይኽበድካ ክንዲ ዓስቢ ዓሳብ ዕጽፊ ገይሩ ሹድሽተ ዓመት ኣገልጊሉካ እዩ እሞ እግዚኣብሄር ኣምላኽካ ድማ ብትገብሮ ዅሉ ኺባርኸካ እዩ
ካብ ኣሓኻን ካብ በጊዕካን ኵሉ በዅሪ እተወልደ ተባዕታይ ንእግዚኣብሄር ኣምላኽካ ቀድሶ
ብበዅሪ ብዕራይካ ኣይትዕየ በዅሪ በጊዕካ ድማ ኣይትቚረጽ
ኣብቲ እግዚኣብሄር ዝሐረዮ ቦታ ዓመት ንዓመት ንስኻን ስድራ ቤትካን ኣብ ቅድሚ እግዚኣብሄር ኣምላኽካ ዄንካ ብልዓዮ
ገለ ጐደሎ እንተለዎ ግና ሓንካስ ወይ ዕውር ወይ ዝዀነ ኽፉእ እንታ ዘለዎ ንእግዚኣብሄር ኣምላኽካ ኣይትሰውኣዮ
ኣብ ውሽጢ ደጌታትካ ብልዓዮ
ከም ናይ ሰስሓን እራብን ንጹህን ዘይንጹህን ከም ሓደ ይብልዕዎ
ሓንትስ ደሙ ኣይትብላዕ ከም ማይ ደኣ ናብ ምድሪ ኣፍስሶ
እግዚኣብሄር ኣምላኽካ ኣብ ወርሒ ኣቢብ ካብ ግብጺ ብለይቲ ኣውጺኡካ እዩ እሞ ወርሒ ኣቢብ ሐሉ ፋስጋ እግዚኣብሄር ኣምላኽካ ድማ ኣብዕል
ኣብታ እግዚኣብሄር ንማሕደር ስሙ ዝሐረያ ቦታ ንእግዚኣብሄር ኣምላኽካ ኻብ ኣባጊዕካን ኣሓኻን ፋስጋ ሕረድ
ሾብዓተ መዓልቲ ድማ ዘይበዅዔ እንጌራ እንጌራ መከራ ምስኡ ብላዕ
ካብ ምድሪ ግብጺ ብታህዋኽ ወጺእካ ኢኻ እሞ ነታ ኻብ ም ድሪ ግብጺ ዝወጻእካላ መዓልቲ ም ሉእ ዕድሜኻ ም እንቲ ኽትዝክራ ዝበዅዔ እንጌራ ም ስኡ ኣይትብላዕ
ሾብዓተ መዓልቲ ኣብ ኵሉ ዶባትካ ብኹዕ ኣይርኤ
በታ መጀመርታ መዓልትስ ንምሸታ ኻብ ዝሐረድካዮ ስጋ ኽሳዕ ንግሆ ኣይሕደር
ኣብ ዝዀነ ኻብተን እግዚኣብሄር ኣምላኽካ ዚህበካ ደጌታትካ ፋስጋ ኽትሐርድ ኣይትኽእልን
ኣብታ እግዚኣብሄር ኣምላኽካ ንማሕደር ስሙ ዝሐረያ ቦታ ደኣ ኣብኣ በታ ኻብ ግብጺ ዝወጻእካላ ጊዜ ጸሓይ ክትዐርብ ከላ ፋስጋ ሕረድ
ኣብታ እግዚኣብሄር ኣምላኽካ ዝሐረያ ቦታ ኣብሲልካ ብልዓዮ
ንጽብሒቱ ድማ ተመሊስካ ናብ ድንኳናትካ ኺድ
ሹድሽተ መዓልቲ ዘይበዅዔ እንጌራ ብላዕ እታ ሳብዐይቲ መዓልቲ ኸኣ ናይ እግዚኣብሄር ኣምላኽካ ዓብዪ በዓል ኣኼባ እያ ገለ ዕዮ ኣይትዕየ
ሾብዓተ ሰሙን ቊጸር ካብታ ዓጺድ እኽሊ እትጅምረላ ሾብዓተ ሰሙን ክትቈጽር ጀምር
ከም መጠን እቲ እግዚኣብሄር ኣምላኽካ ዝሀበካ በረኸት ከኣ ናይ ፍቓድ መባእ ኢድካ ብምቕራብ ንእግዚኣብሄር ኣምላኽካ በዓል ሰሙናት ኣብዕል
ኣብታ እግዚኣብሄር ኣም ላኽካ ንማሕደር ስሙ ዝሐረያ ቦታ ንስኻን ወድኻን ጓልካን ግዙእካን ግዝእትኻን ኣብ ውሽጢ ደጌታትካ ዘሎ ሌዋውን ኣብ ማእከልካ ዘለዉ ስደተኛን ዘኽታምን መበለትን ኣብ ቅድሚ እግዚኣብሄር ኣምላኽካ ተሐጐስ
ንስኻ ድማ ኣብ ግብጺ ባርያ ኸም ዝነበርካ ዘክር እሞ ነዚ ሕጋጋት እዚ ሐልዎን ግበሮን
ፍርያት ካብ ዓውድኻን ካብ መጽመቚ ወይንኻን ምስ ኣከብካ በዓል ዳስ ሾብዓተ መዓልቲ ኣብዕል
ንስኻን ወድኻን ጓልካን ግዙእካን ግዝእትኻን ኣብ ውሽጢ ደጌታትካ
ዘለዉ ሌዋውን ስደተኛን ዘኽታምን መበለትን ድማ ብበዓልካ ተሐጐስ
እግዚኣብሄር ኣምላኽካ ብዅሉ እቶትካን ብዅሉ ግብሪ ኢድካን ኪባርኸካ ንስኻ ድማ ምሉእ ሓጐስ ክትሕጉስ ኢኻ እሞ ኣብታ እግዚኣብሄር ዝሐረያ ቦታ ንእግዚኣብሄር ኣም ላኽካ መዓልቲ በዓል ኣብዕል
ተባዕታይካ ዘበለ ሰለስተ ሳዕ ኣብ ዓመት በብዓል ቅጫን በብዓል ሰሙናትን ብበዓል ዳስን ኣብታ ንሱ ዝሐረያ ቦታ ኣብ ቅድሚ እግዚኣብሄር ኣምላኽካ ይርኤ
ኣብ ቅድሚ እግዚኣብሄርሲ ጥራይ ኢዱ ኣይርኤ
ከምቲ እግዚኣብሄር ኣምላኽካ ዝሀበካ በረኸት ነፍሲ ወከፍ ከምቲ ኣብ ኢዱ ዘሎ ይሀብ
ኣብተን እግዚኣብሄር ኣምላኽካ ዚሀበካ ዅለን ደጌታትካ ንነገዳትካ ፈራዶን መኳንንትን ግበሮ
ንህዝቢ ኸኣ ቅኑዕ ፍርዲ ይፍረዱ
ፍርዲ ኣይተቕንን ገጽ ርኢኻ ኣይተዳሉ
መማለዲ ድማ ዓይኒ ጠቢባን የዕውር ነገር ጻድቃን ከኣ የቕንን እዩ እሞ መማለዲ ኣይትቀበል
ምእንቲ ኽትነብር እታ እግዚኣብሄር ኣምላኽካ ዚህበካ ምድሪ ከኣ ክትወርስሲ ጽድቂ እወ ጽድቂ ስዐብ
ኣብ ጎቦ እቲ ንኣኻ ኢልካ እትገብሮ መሰውኢ እግዚኣብሄር ኣምላኽካ ኻብ ዝዀነ ኦም ኣስታርተ ንኣኻ ኣይትትከል
እግዚኣብሄር ኣምላኽካ ዚጸልኦ ሓወልቲ ኸኣ ኣይተቑም
ንእግዚኣብሄር ኣምላኽካ ብዕራይ ኰነ በጊዕ ኰነ ጐደሎ ወይ ዝዀነ ኽፉእ ነገር ዘለዎ ንሱ ኣብ ቅድሚ እግዚኣብሄር ኣምላኽካ ፍንፉን እዩ እሞ ኣይትሰውኣዮ
ኣብ ማእከልካ ሰብኣይ ወይ ሰበይቲ ኣብ ሓንቲ ኻብተን እግዚኣብሄር ኣም ላኽካ ዚህበካ ደጌታትካ ኺዳኑ ብም ፍራሱ ኣብ ዓይኒ እግዚኣብሄር ኣምላኽካ ኽፉእ ዚገብር እንተ ተረኽበ ከይዶም ከኣ ንዘይኣዘዝክዎ ኻልኦት ኣማልኽቲ ንጸሓይ ወይ ንወርሒ ወይ ንዅሎም ሰራዊት ሰማይ እንተ ኣምለኽዎምን እንተ ሰገዱሎምን እዚ እንተ ነገሩኻ እሞ እንተ ሰማዕካ ኣጸቢቕካ መርምር ከምዚ ዝበለ ጽያፍ ኣብ እስራኤል ከም እተገብረ ነገሩ ርግጽ ሓቂ እንተ ዀይኑ ሽዑ ነቲ እዚ ኽፉእ ነገር እዚ ዝገበረ ሰብኣይ ወይ ሰበይቲ ናብ ደጌታትካ ኣውጽኣዮ ነቲ ሰብኣይ እቲ ወይ ነታ ሰበይቲ እቲኣ ኺሞቱ ብዳርባ እምኒ ቕተሎም
እቲ ዚመውት ብኣፍ ክልተ ምስክር ወይ ሰለስተ ምስክር ይሙት ብኣፍ ሓደ ምስክር ኣይሙት
ንምቕታሉ ቅድም ኢድ እቶም ምስክር ደሐር ከኣ ኢድ ኵሉ ህዝቢ ኣብ ልዕሊኡ ይኹን
ንኽፉእ ካብ ማእከልካ ኣርሕቆ
ኣብ ደጌታትካ ብናይ ባእሲ ነገር ኣብ መንጎ ደም ንደም ኣብ መንጎ ባእሲ ንባእሲ ኣብ መንጎ ቚስሊ ንቚስሊ ንምፍራድ ኣዝዩ እንተ ሸገረካ ተንሲእካ ናብታ እግዚኣብሄር ኣምላኽካ ዝሐረያ ቦታ ደይብ ናብ ሌዋውያን ካህናትን ናብቲ በተን መዓልታት እቲኤን ዘሎ ፈራድን ኣቲኻ ሕተቶም ንሳቶም ከኣ እቲ ናይ ፍርዲ ነገር ይነግሩኻ
ከምቲ ኻብታ እግዚኣብሄር ዝሐረያ ቦታ ዝነገሩኻ ነገር ግበር ከምቲ ዝመሀሩካ ኵሉ ኽትገብር ተጠንቀቕ
ከምቲ ዝመሀሩኻ ሕግን ከምቲ ዝነገሩኻ ፍርድን ግበር
ካብቲ ዝገለጹልካ ነገር ንየማን ወይ ንጸጋም ኣይትዝበል
ነቲ ኣብ ቅድሚ እግዚኣብሄር ኣምላኽካ ኼገልግል ደው ዚብል ካህን ወይ ነቲ ፈራዲ ብትዕቢት ምስማዕ ዚኣቢ ሰብ እቲ ሰብ እቲ ይሙት
ነቲ ኽፉእ ካብ እስራኤል ኣርሕቆ
ኵሉ ህዝቢ ድማ ሰሚዑ ኺፈርህ እዩ መሊሱውን ኣይዕበን
ናብታ እግዚኣብሄር ኣምላኽካ ዚህበካ ምድሪ ኣቲኻ ምስ ወረስካያን ምስ ተቐመጥካያን ከምቶም ኣብ ዙርያይ ዘለዉ ዅሎም ህዝብታት ንጉስ ኣብ ልዕለይ ከንግስ እየ እንተ በልካ ሽዑ ነቲ እግዚኣብሄር ኣምላኽካ ዚሐርዮ ኣብ ልዕሌኻ ኣንግሶ
ሓደ ኻብ ማእከል ኣሕዋትካ ንጉስ ኣብ ልዕሌካ ኣንግስ
ሓውካ ዘይኰነ ጓና ሰብ ኣብ ልዕሌካ ኣይተንግስ
ሓንትስ ኣፍራስ ደኣ ኣየብዝሕ ኢሉ ኸኣ ነቲ ህዝቢ ናብ ግብጺ ኣይምለሶ
እግዚኣብሄር ድሕሪ ደጊም ነዛ መገዲ እዚኣ ኣይትመለስዋ ኢሉኩም እዩ
ልቡ ኸይሰድዕ ድማ ኣንስቲ ኣየብዝሕ
ወርቅን ብሩርን ከኣ እምብዛ ኣየብዝሕ
ይኸውን ድማ ኣብ ልዕሊ ዝፋን መንግስቱ ምስ ተቐመጠ
ካብቲ ኣብ ቅድሚ ሌዋውያን ካህናት ዘሎ ሕጊ ንእኡ ዚኸውን ቀዲሑ ኣብ መጽሓፍ ይጽሐፍ
ፍርሃት እግዚኣብሄር ኣምላኹ ምእንቲ ኺመሀር ልቡ ኣብ ልዕሊ ኣሕዋቱ ምእንቲ ኺመሀር ልቡ ኣብ ልዕሊ ኣሕዋቱ ምእንቲ ኸይልዐል ካብቲ ትእዛዝ ከኣ ንየማን ኰነ ንጸጋም ከይዘብል ንሱን ደቁን ኣብ ማእከል እስራኤል መዓልትታት መንግስቱ ምእንቲ ኺነውሕ ናይ እዚ ሕጊ እዚ ቓላትን እዚ ትእዛዛት እዝን ተጠንቂቑ ኺገብሮስ ምስኡ ይኹን ኵሉ መዓልቲ ህይወቱ ኸኣ የንብቦ
ነቶም ሌዋውያን ካህናት ንብዘሎ ነገድ ሌዊ ምስ እስራኤል ግደን ርስትን ኣይሀልዎም እቲ ናይ እግዚኣብሄር መስዋእቲ ሓውን ርስቱን ይብልዑ
ኣብ ማእከል ኣሕዋቶም ከኣ ርስቲ ኣይሀልዎም ከም ቲ ዝበሎም ርስቶም ሲ እግዚኣብሄር እዩ
ካብቶም መስዋእቲ ሕሩድ ዚስውኡ ህዝቢ ኸኣ ንኻህናት ዚግባእ እዚ እዩ ብዕራይ ኰነ በጊዕ ኰነ ኢድን ምንጋጋታትን ከስዔን ንኻህን ይሀቡ
ንሱን ደቁን ወርትግ ብስም እግዚኣብሄር ንምግልጋል ኪቐውም እግዚኣብሄር ኣምላኽካ ኻብ ኵሎም ነገዳትካ ንእኡ ሐርይዎ እዩ እሞ ቀዳማይ ስርናይካን ወይንኻን ዘይትኻን ቀዳማይ ጸጕሪ በጊዕካንውን ንእኡ ሀቦ
ሓደ ሌዋዊ ኣብ ዝዀነ ኣብ እስራኤል ዚነብር ካብ ሓንቲ ኻብ ደጌታትካ እንተ ወጸ እሞ ብም ሉእ ድሌት ልቡ ናብታ እግዚኣብሄር ዝሐረያ ቦታ እንተ መጸ ሽዑ ኸም ቶም ኣብ ቅድሚ እግዚኣብሄር ኣብኡ ዚቘሙ ሌዋውያን ኣሕዋቱ ብስም እግዚኣብሄር ኣምላኹ የገልግል
ብጀካ እቲ ኻብ ናይ ኣቦታቱ እተሸጠ ዝመጾ ግዲኦም ማዕረ ማዕረ ይብልዑ
ናብታ እግዚኣብሄር ኣምላኽካ ዚህበካ ምድሪ ምስ ኣቶኻ ከም ጽያፍ እቶም ህዝብታት እቲኦም ክትገብር ኣይትመሀር
ወዱ ወይ ጓሉ ብሓዊ ዜሕልፍ ወይ መውደቒ ዛዕጐል ወይ ብደበናን ብተመንን ዚፈልጥ ወይ ኣስማተኛ ወይ ተራጋሚ መናፍስቲ ዚጥይቕ ወይ ጠንቋሊ ወይ ንምዉታት ዚጥይቕ ኣባኻ ኣይረኸብ
እዚ ነገርዚ እዚ ዚገብር ኵሉ ኣብ እግዚኣብሄር ፍንፉን እዩ እሞ ብሰሪ እዚ ጽያፍ እዚ ድማ እዩ እግዚኣብሄር ኣምላኽካ ኻብ ቅድሜኻ ዚሰጎም
ኣብ ቅድሚ እግዚኣብሄር ኣምላኽካ ምሉእ ኩን
እቶም ንስኻ እትወርሶም ህዝብታት ነቶም ብደበና ዚፈልጡን ንመውደቕቲ ዛዕጐልን ይሰም ዑ ንኣኻ ግን እግዚኣብሄር ኣምላኽካ ኸምዚ ዝበለ ኣይፈቐደልካን
እግዚኣብሄር ኣምላኽካ ኻብ ማእከልካ ካብ ኣሕዋትካ ከማይ ዝበለ ነብዪ ኼተንስኣልካ እዩ ንእኡ ስምዕዎ
ከምቲ ኣብ ሆሬብ ብመዓልቲ ኣኼባ ኸም ዚ ኢልካ ኻብ እግዚኣብሄር ኣም ላኽካ ዝለመንካዮ ም እንቲ ኸይመውት መሊሰ ድም ጺ እግዚኣብሄር ኣምላኸይ ኣይሰምዕን እዚ ዓብዪ ሓዊ እዚ ድማ ደጊም ኣይርእን
እግዚኣብሄር ከኣ እቲ እተዛረብዎ ጽቡቕ እዩ በለኒ ከማኻ ዝበለ ነብዪ ኻብ ማእከል ኣሕዋቶም ከተንስኣሎም እየ ቃለይ ከኣ ኣብ ኣፉ ኸንብር እየ ንሱ ድማ ዝአዘዝክዎ ዅሉ ኺነግሮም እዩ
ይኸውን ከኣ ነቲ ብስመይ ዚዛረቦ ዘረባይ ዘይሰምዕ ሰብ ኣነ ኻብኡ ኽደልዮ እየ
እቲ ብድፍረቱ ብስመይ ዘይኣዘዝክዎ ቓል ዚዛረብ ነብዪ ወይ ብስም ካልኦት ኣማልኽቲ ዚዛረብ እቲ ነብዪ እቲ ይሙት ብልብኻ ድማ እቲ እግዚኣብሄር ዘይተዛረቦ ነገር ከመይ ጌርና ንፈልጦ እንተ በልካ እቲ ነብዪ ብስም እግዚኣብሄር ምስ ተዛረቦ እቲ ነገር እንተ ዘይኰነ እንተ ዘይመጸ እዚ እግዚኣብሄር ዘይተዛረቦ ነገር ምዃኑ ምልክት ይኹንካ
እዚ እቲ ነብዪ ብድፍረት እተዛረቦ እዩ ኣይትፍርሃዮ
ነቶም እግዚኣብሄር ኣምላኽካ ምድሮም ዚህበካ ህዝብታት እግዚኣብሄር ኣምላኽካ ምስ ኣጥፍኦም እሞ ምስ ወረስካዮም ኣብ ከተማታቶምን ኣብ ኣባይቶምን ድማ ምስ ተቐመጥካ ኣብ ማእከል እታ እግዚኣብሄር ኣምላኽካ ኽትወርሳ ዚህበካ ምድሪ ሰለስተ ኸተማ ፍለ
ንኣኻ መገዲ ጽረግ ነፍሲ ወከፍ ቀታል ነፍሲ ናብኡ ምእንቲ ኺሀድም ድማ ነቲ እግዚኣብሄር ኣምላኽካ ንርስቲ ዚህበካ ዶብ ምድርካ ኣብ ሰለስተ ምቐሎ
ናብኡ ዝሀደመ ቐታል ነፍሲ ምእንቲ ኺድሕን ነገሩ ኸምዚ እዩ ቀደም ጽልኢ ዘይነበሮ እሞ ብዘይ ፍልጠት ንብጻዩ ዝቐተለ ዕጨይቲ ኪቘርጽ ምስ ብጻዩ ናብ ዱር እንተ ወፈረ ኦም ኪቘርጽ ኢሉ ማሕጸ ብኢዱ ወስ እንተ ኣበለ እቲ ሓጺን ካብ ሓኽሊ ነጺሉ ነቲ ብጻዩ እንተ ረኸቦ ንሱ ኸኣ እንተ ሞተ ናብ ሓንቲ ኻብተን ከተማታት እቲኤን ሀዲሙ ድማ ብህይወት ይንበር
ቀደም ጽልኢ ስለ ዘይነበሮ ሞት ዘይግብኦ ኽነሱ እቲ ፈዳይ ደም ልቡ ነዲድዎ ኸሎ እቲ ቐታሊ ኸይሰጎ መገዱ ስለ ዝረሐቐ ኸኣ ኣርኪቡ ኸይቀትሎ ስለዚ ኣነ ሰለስተ ኸተማ ንኣኻ ፍለ ኢሉ እእዝዘካ ኣሎኹ
እግዚኣብሄር ኣምላኽካ ኸምቲ ነቦታትካ ዝመሐለሎም ዶብካ ምስ ኣግፍሓልካ እቲ ነቦታትካ ኽህቦም እየ ዝበለ ኵላ እታ ሃገር ምስ ሀበካ እዚ ኣነ ሎሚ ዝእዝዘካ ዘሎኹ ዅሉ ትእዛዝ እዚ ኽትገብሮ ንእግዚኣብሄር ኣም ላኽካ ኸተፍቅሮ ወርትግ ድማ ብመገዱ ኽትከይድ እንተ ተጠንቀቕካ ሽዑ ኣብ ልዕሊ እዘን ሰለስተ ኸተማታት እዚኤን ንኣኻ ኻልኦት ሰለስተ ኽትውስኽ ኢኻ
እዚ ኸኣ ኣብ ማእከል እታ እግዚኣብሄር ኣምላኽካ ኽትወርሳ ዚህበካ ምድሪ ንጹህ ደም ምእንቲ ኸይፈስስ እሞ ኣብ ልዕሌኻ ደም ከይከውን እዩ
ግናኸ ሓደ ሰብ ንብጻዩ እንተ ጸልኦ ኣድብዩ ጸኒሑ ድማ ተንሲኡ ኽሳዕ ዚመውት እንተ ወቕዖ ናብ ሃንቲ ኻብዘን ከተማታት እዚኤን እንተ ሀደመ ሽዑ እቶም ዓበይቲ ኸተማኡ ልኢኾም ካብኡ ይውሰድዎ ኣብ ኢድ እቲ ፈዳይ ደም ድማ ኣሕሊፎም ይሀብዎ ይሙት ከኣ
ምእንቲ ኺጽብቐልካ ነቲ ንጹህ ደም ካብ እስራኤል ኣርሕቆ እምበር ዓይንኻ ኣይተናሕስየሉ
ኣብቲ እትወርሶ ርስትኻ ኣብታ እግዚኣብሄር ኣምላኽካ ኽትርስተያ ዚህበካ ምድሪ እቶም ቀዳሞት ዝደወብዎ ዶብ ብጻይካ ኣይተግዕዝ
ኣብ ዝዀነ በደል ወይ ኣብ ዝዀነ ሓጢኣት ኣብ ዚግበር ዘበለ ሓጢኣት ሓደ ምስክር ኣብ ሰብ ኣይቑም
ኵሉ ነገር ብኣፍ ክልተ ምስክር ወይ ብኣፍ ሰለስተ ም ስክር ይቑም
ሓሳዊ ም ስክር ኣብ ሰብ ብገለ ኣበሳ ኺም ስክር እንተ ተንስኤ ሽዑ ኽልቲኦም ባእሲ ዘለዎም ሰብ ኣብ ቅድሚ ኻህናትን ኣብ ቅድሚ እቶም በተን መዓልትታት እቲኤን ፈራዶ ዝዀኑን ኣብ ቅድሚ እግዚኣብሄር ይቑሙ
እቶም ፈራዶ ድማ ኣጸቢቖም ይመርምሩ እንሆ ድማ እቲ ምስክር ሓሳዊ ምስክር እንተ ዀነ እሞ ኣብ ሓዉ ብሓሶት እንተ መስከረ ሽዑ ኸምቲ ንሓዉ ኺገብሮ ዝሐሰበ ግበርዎ
ነቲ ኽፉእ ካብ ማእከልካ ኣርሕቕ
እቶም ዝተረፉ ኸኣ ኺሰምዑን ኺፈርሁን እዮም እሞ ድሕሪ ደጊም ከምዚ ዝበለ ኽፉእ ነገር ኣብ ማእከልካ ኣይገብሩን
ዓይንኻ ኣይተናሕስየሉ ኣብ ክንዲ ነፍሲ ነፍሲ ኣብ ክንዲ ዓይኒ ዓይኒ ኣብ ክንዲ ስኒ ስኒ ኣብ ክንዲ ኢድ ኢድ ኣብ ክንዲ እግሪ እግሪ
ምስ ጸላእትካ ኽትዋጋእ ምስ ወጻእካ ኣፍራስን ሰረገላታትን ካባኻ ዚበዝሕ ህዝብን እንተ ርኤካ ሽዑ እቲ ኻብ ምድሪ ግብጺ ዘውጽኣካ እግዚኣብሄር ኣምላኽካ ምሳኻ እዩ እሞ ኣይትፍርሃዮም
ኪኸውን ድማ እዩ ናብቲ ውግእ ምስ ቀረብኩም እቲ ኻህን ቀሪቡ ነቲ ህዝቢ ይዛረቦ ዎ እስራኤል ስማዕ ሎሚ ምስ ጸላእትኹም ክትዋግኡ ቐሪብኩም ኢኹም እቲ ምእንቲ ኼድሕነኩም ምስ ጸላእትኹም ኪዋጋእ ም ሳኻትኩም ዚኸይድ ከኣ እግዚኣብሄር ኣም ላኽኩም እዩ እሞ ልብኹም ኣይሸበር ኣይትፍርሁ ኣይትሰምብዱ ድማ ኣብ ቅድሚኦምውን ኣይትጀጅዉ
እቶም መኳንንቲ ድማ ንህዝቢ ኸምዚ ኢሎም ኣይዛረቡ
ሓድሽ ቤት ዝሰርሔ ሰብ እሞ ዘየመረቖ መን ኣሎ ኣብቲ ውግእ ከይመውት እሞ ካልእ ሰብ ከየመርቖስ ይኺድ ናብ ቤቱ ይመለስ
ወይኒ ዝተኸለ ሰብ እሞ ዘይተሐጐሰሉ መን ኣሎ ኣብ ውግእ ከይመውት ካልእ ሰብ ድማ ከይሕጐሰሉ ይኺድ ናብ ቤቱ ኸኣ ይመለስ
ሰበይቲ እተሐጽየ ሰብ እሞ ዘየእተዋ መን ኣሎ ኣብ ውግእ ከይመውት እሞ ካልእ ሰብ ከይወስዳስ ይኺድ ናብ ቤቱውን ይመለስ
እቶም መኳንንቲ ኸኣ ነቶም ህዝቢ ወሲኾም ይዛረብዎም ይበሉ ድማ ፈራህ ሰብ ልቡ ዚጀጁ መን ኣሎ ከምቲ ልቡ ልቢ ኣሕዋቱ ከኣ ከይሽበርሲ ይኺድ ናብ ቤቱውን ይመለስ
ይኸውን ድማ እቶም መኳንንቲ ነቲ ህዝቢ ተዛሪቦም ምስ ወድኡ ኣብ ርእሲ እቲ ህዝቢ ሓላቑ ሰራዊት ይሽሙ
ንሓንቲ ኸተማ ኽትዋግኣ ኢልካ ምስ ቀረብካ ቅድም ንዕርቂ ጸዎዓያ
ይኸውን ድማ ሕራይ ኢሎም ደገ እንተ ኸፈቱልካ ሽዑ ኪኸውን እዩ ኣብኣ እተረኽበ ዅሉ ህዝቢ ገባርካ ይኹን እሞ የገልግልካ
እትዋግኣካ ደኣ እም በር ዘይትዕረቐካ እንተ ዀነት ሽዑ ኽበባ
እግዚኣብሄር ኣምላኽካ ኣብ ኢድካ ምስ ሀበካ ድማ ንብዘሎ ተባዕታይ ብስሕለት ሴፍ በሎ
ኣንስትን ሕጻናት ማልን ኣብታ ኸተማ ዘሎ ዅሉን ግና ብዘሎ ምርኮኣ ንኣኻ ምርኮ ውሰዶ
እቲ እግዚኣብሄር ኣምላኻ ዝሀበካ ምርኮ ጸላእትካ ኸኣ ክትበልዕ ኢኻ
ነተን ካባካ ኣዝየን ዝረሐቓ ዅለን ከተማታት ካብ ከተማታት እዞም ህዝብታት እዚኣቶም ዘይኰና ከምኡ ግበረለን
ካብዘን እግዚኣብሄር ኣምላኽካ ንርስቲ ዚህበካ ኸተማታት እዞም ህዝብታት እዚኣቶም ግና ትንፋስ ዘለዎ ሓደ እኳ ብህይወት ኣይትሕደጎ
ንሔታውያንን ንኣሞራውያንን ንከነኣናውያንን ንፈረዛውያንን ንሃዋውያንን ንይቡሳውያንን ግና ከምቲ ንኣማልኽቶም ዚገብርዎ ዅሉ ጽያፎም ንምግባር ምእንቲ ኸይምህሩኹም እሞ ንእግዚኣብሄር ኣምላኽኩም ከይትብድሉስ ከምቲ እግዚኣብሄር ኣምላኽካ ዝኣዘዘካ ጠሪስካ ኣጥፍኣዮም
ንሓንቲ ኸተማ ምእንቲ ኽትሕዛ ብዙሕ መዓልቲ ምስ እትኸባ ኣእዋማ ብማሕጸ ኣይተጥፍእ
ካብኤን ክትበልዕ ኢኻ እሞ ኣይትቚረጸን
ኣእዋም መሮር ንስኻ እትኸቦም ሰባትዶ እዮም እተን ከም ዘይብላዕ ዝፈለጥካየን ኣእዋም ጥራይ ኣጥፍእ ቊረጽ ድማ እታ እትዋግኣካ ኸተማ ኽሳዕ እትወድቕ መኽበቢኣ ስርሓላ
ኣብታ እግዚኣብሄር ኣምላኽካ ንርስቲ ዚህበካ ምድሪ እተቐትለ ሰብ ኣብ መሮር ወዲቑ እንተ ተረኽበ ቀታሊኡ ድማ እንተ ዘይተፈልጠ
ሽዑ ዓበይትኻን ፈራዶኻን ይውጽኡ ካብቲ እተቐትለ ናብተን ኣብ ዙርያኣ ዘለዋ ኸተማታት ይስፈሩ
ኪኸውን ድማ እዩ እታ ናብቲ እተቐትለ ዝቐረበት ከተማ እቶም ዓብየቲ እታ ከተማ ዘይዐየየት ኣርዑት ዘይሰሐበት ኣርሒ ይውሰዱ
እቶም ዓበይቲ እታ ኸተማ ድማ ነታ ኣርሒ ናብ ዘይዕየን ዘይዝራእን ወሓዚ ርባ የውርደዋ
ኣብቲ ርባ ኸኣ ነታ ኣርሒ ኽሳዳ ይስበርዋ
ካህናት ደቂ ሌዊ ድማ እግዚኣብሄር ኣምላኽካ ኼገልግልዎ ብስሙውን ኪባርኹ ሓርይዎም እዩ እሞ ይቕረቡ
ኵሉ ባእስን ኵሉ መፍጋእትን ከኣ ከም ቃሎም ይቑም
ናብቲ ቕቱል ዝቐረቡ ዂሎም ዓበይቲ እታ ኸተማ ኣብ ልዕሊ እታ ኣብ ርባ ኽሳዳ እተሰብረት ኣርሒ ኣእዳዎም ይተሐጸቡ ይምለሱ ይበሉ ኸኣ ነዚ ደም እዚ ኣእዳውና ኣየፍሰሶን ኣዒንትናውን ኣይረኣያን
ዎ እግዚኣብሄር ነዚ እተበጆኻዮ ህዝብኻ እስራኤል ይቕረ በለሉ ንጹህ ደም ድማ ኣብ ማእከል ህዝብኻ እስራኤል ኣይትቚጸር
እቲ ደም ከኣ ይስረየሎም
ኣብ ኣዒንቲ እግዚኣብሄር እቲ ቕኑዕ ምስ እትገብር ንስኻ ንጹህ ደም ካብ ማእከልካ ኣርሕቕ
ምስ ጸላእትኻ ኽትዋጋእ ምስ ወጻእካ እግዚኣብሄር ኣምላኽካ ድማ ኣብ ኢድካ ምስ ሀበካ ምስ ማረኽካዮምውን ኣብ መንጎ እቶም ምሩኻት መልክዔኛ ሰበይቲ እንተ ርኤኻ እሞ ፈቲኻያ ሰበይትካ ኽትገብራ እንተ ደሌኻ ናብ ውሽጢ ቤትካ ኣእትዋ ርእሳ ኸኣ ትላጺ ጽፍራውን ትቚረጽ
ነቲ ተኸዲናቶ እተማረኸት ክዳና ድማ ትደርብዩ ኣብ ቤትካ ትንበር ነቦኣን ነዲኣን ከኣ ወርሒ ምሉእ ትብከየሎም
ድሕርዚ ኣእትዋ እሞ ሰብኣያ ኹን ንሳ ድማ ሰበይትኻ ትኹን
ኪኸውን ድማ እዩ ባህ እንተ ዘይበለትካ ሽዑ ናብ ዝደለየቶ ትኺድ ሕደጋ
ንገንዘብ ግና ከቶ ኣይትሽጣ ኣዋሪድካያ ኢኻ እሞ ከም ባርያ ኣይትግበራ
ንሓደ ሰብኣይ ክልተ ኣንስቲ እንተ ኣለዋኦ እታ ሓንቲ ፍትውቲ እታ ሓንቲ ኸኣ ጽልእቲ እታ ፍትውትን እታ ጽልእትን ደቂ እንተ ወለዳሉ እቲ በዅሪ ኸኣ ወዲ እታ ጽልእቲ እንተ ዀነ ኪኸውን ድማ እዩ በታ ገንዘቡ ንደቁ ዜውርሰላ መዓልቲ ወዲ እታ ጽልእቲ ንሱ በዅሪ ኸሎ ካብኡ ኣምሪሑ ንወዲ እታ ፍትውቲ በዅሪ ኺገብር ኣይኽእልን
ንወዲ እታ ጽልእቲ ካብ ዂሉ ዘለዎ ዕጽፊ ብምሃቡ በዅሪ ምዃኑ የፍልጦ ንሱ መጀመርታ ሓይሉ እዩ እሞ ብዅርነት ንእኡ ይግብኦ
ንሓደ ሰብ ህልኸኛን ዓመጸኛን ቃል ኣቦኡን ቃል ኣዲኡን ዘይሰምዕ ወዲ እንተለዎ እንተ ቐጽዕዎ ድማ ዘይእዘዞም ኣቦኡን ኣዲኡን ሒዞም ናብ ዓበይቲ እታ ኸተማኡን ናብ ደገ ቦታኡን የውጽእዎ ነቶም ዓበይቲ እታ ኸተማኡ እዚ ወድና እዚ ህልኸኛን ዓመጸኛን እዩ ንቓልና ኣይሰምዕን ህሩፍን ሰካርን እዩ ከኣ ይበልዎም
ኵሎም ሰብ እታ ኸተማኡ ብዳርባ እምኒ ይቕተልዎ ይሙት ከኣ
ክፉእ ዘበለስ ካብ ማእከልካ ኣርሕቕ ብዘሎ እስራኤል ከኣ ሰሚዑ ኺፈርህ እዩ
ሰብ ናብ ሞት ዜብጽሕ ኣበሳ እንተ ገበረ እሞ ኣሕሊፍካ ንሞት እንተ ተዋህበ ኣብ ዕጨይቲ ድማ እንተ ሰቐልካዮ ነቲ ሬሳኡ ሽዑ መዓልቲ ደኣ ቕበሮ እምበር ኣብ ዕጨይቲ ኣይሕደር
እቲ እተሰቕለ ብእግዚኣብሄር እተረግመ እዩ እሞ ነታ እግዚኣብሄር ኣምላኽካ ንርስቲ ዚህበካ ምድሪ ኣይተርክሳ
ናይ ሓውካ ብዕራይ ወይ በጊዕ ጠፊኦም እንተ ርኤኻ ናብ ሓውካ ም ለሶም እም በር ካብኦም ኣይትተሐባእ
እቲ ሓውካ ኣብ ጥቓኻ እንተ ዘይኮነ ወይ እንተ ዘይፈለጥካዮ ናብ ውሽጢ ቤትካ ኣክቦ እቲ ሓውካ ኽሳዕ ዚደልዮ ምሳኻ ይጽናሕ ሽዑ ምለሰሉ
ንኣድጉ ኸምኡ ግበር ብኽዳኑ ኸኣ ከም ኡ ግበር ብዝዀነ ናይ ሓውካ ዝጠፍኦ ኣቕሓ ም ስ ረኸብካዮ ከም ኡ ግበር ክትሕባእ ኣይትኽእልን
ኣድጊ ሓውካ ወይ ብዕራይ ኣብ መገዲ ወዲቑ እንተ ርኤኻ ምስኡ ዄንካ ንምትንሳኡ ሐግዞ እምበር ካብኦም ኣይትተሐባእ
ሰበይቲ ኽዳን ሰብኣይ ኣይትከደን ሰብኣይ ከኣ ክዳን ሰበይቲ ኣይከደን ከምዚ ዚገብር ዘበለ ኣብ እግዚኣብሄር ኣምላኽካ ፍንፉን እዩ
ንቕድሜኻ ኣብ መገዲ ኣብ ዝዀነ ኦም ወይ ኣብ ም ድሪ እንዳ ዑፍ ም ስ ጨጨውት ወይ እንቋቚሖ ኣዲኦም ከኣ ነቶም ጨጨውት ወይ እንቋቚሖ ሐቚፋ እንተ ጸንሓትካ ነታ ኣደ ምስ ጨጨውታ ኣይትውሰዳ
ምእንቲ ኺጽብቐልካ መዓልትታትካ ኸኣ ኪነውሕሲ ነታ ኣደ ትኺድ ሕደጋ እቶም ጨጨውታ ድማ ንኣኻ ውሰዶም
ሓድሽ ቤት ምስ እትሰርሕ ገለ ሰብ ካብኣ እንተ ጸደፈ ንቤትካ ደም ከይተምጽኣላ ንናሕስኻ መጋረዲ ግበረሉ
ኣብ ኣታኽልቲ ወይንኻ እቲ ዝዘራእካዮ ዘርኢ ምስቲ ፍረ ወይኒ ሐቢሩ ኸይቅደስ ክልተ ዓይነት ዘርኢ ኣይትዝራእ ብዕራይን ኣድግን ብሓደ ጸሚድካ ኣይትሕረስ
ካብ ጸጕርን ልሕጺ እንጣጢዕን ተሐዊሱ እተአልመ ዓለባ ኣይትከደን
ነቲ እተኸድኖ ኽዳንካ ኣብ ኣርባዕተ መኣዝኑ ዘፈር ግበረሉ ሓደ ሰብኣይ ሰበይቲ እንተ ወሰደ ምስ ኣተዋ ኸኣ እንተ ጸልኣ ዜነውር ነገር ድማ እንተ ኣሰከማ ነዛ ሰበይቲ እዚኣ ወሰድክዋ ምስ ቀረብክዋ ግና ድንግልና ኣይረኸብኩላን ኢሉ ኽፉእ ስም እንተ ኣውረየላ ሽዑ ኣቦ እታ ጓልን ኣዲኣን ምልክት ድንግልና እታ ጓል ወሲዶም ናብ ዓበይቲ እታ ኸተማ ኣብ ደገ የውጽእዋ
ኣቦ እታ ጓል ከኣ ነቶም ዓበይቲ ይበሎም ነዚ ሰብኣይ እዚ ጓለይ ሰበይቱ ኽትከውን ሀብክዎ ንሱ ኸኣ ጸልኣ
እንሆ ድማ ንጓልካ ድንግልና ኣይረኸብኩላን ኢሉ ዜነውር ነገር ኣሰከማ
ምልክት ድንግልና ጓለይ እዚ እዩ
ነቲ ኽዳና ኸኣ ኣብ ቅድሚ እቶም ዓበይቲ እታ ኸተማ ይዘርግሕዎ
ሽዑ እቶም ዓበይቲ እታ ኸተማ ነቲ ሰብኣይ ወሲዶም ይቕጽዕዎ
ንድንግል እስራኤል ክፉእ ስም ስለ ዘውረየላ ሚእቲ ሲቃል ብሩር የዕድይዎ ነቦ እታ ጓል ድማ ይሀብዎ
ሰበይቱ ከኣ ትኹን ብዅሉ ዘበኑ ኺፈትሓ ኣይኽእልን
እቲ ነገር ሓቂ እንተ ዀነ ግና እታ ጓል ድንግልና እንተ ዘይተረኽባ ሽዑ ነታ ጓል ናብ ደገ ቤት ኣቦኣ የውጽእዋ ኣብ ቤት ኣቦኣ ብምምንንዛራ ኣብ እስራኤል ነውሪ ስለ ዝገበረት እቶም ሰብ እታ ኸተማኣ ብዳርባ እምኒ ይቕተልዋ ትሙት
ክፉእ ዘበለስ ካብ ማእከልካ ኣርሕቆ
ሰብኣይ ምስ ምርዕውቲ ሰበይቲ ደቂሱ እንተ ተረክበ እቲ ምስታ ሰበይቲ ዝደቀሰ ሰብኣይን እታ ሰበይትን ክልቲኦም ይሙቱ
ነቲ ኽፉእ ካብ እስራኤል ኣርሕቆ
ኣብ ሰብኣይ እተሐጽየት ድንግል ጓል እንተላ ሰብኣይ ከኣ ኣብ ከተማ ረኺብዋ ምስኣ እንተ ደቀሰ እታ ጓል ኣብ ከተማ ኽነሳ ስለ ዘየእወየት እቲ ሰብኣይ ከኣ ሰበይቲ ብጻዩ ስለ ዘነወረ ንኽልቲኦም ናብ ደገ እታ ኸተማ እቲኣ ኣውጺእኩም ኪሞቱ ብዳርባ እምኒ ቕተልዎም
ነቲ ኽፉእ ካብ ማእከልካ ኣርሕቆ
ግናኸ እቲ ሰብኣይ ነታ ሕጽይቲ ጓል ኣብ መሮር እንተ ረኸባ እሞ ብሓይሊ እንተ ደቀሳ ሽዑ እቲ ዝደቀሳ ሰብኣይ በይኑ ይሙት
ነታ ጓል ግና ገለ ኣይትግበራ እዚ ሰብኣይ ንብጻዩ ተንሲኡ ኸም ዚቐተሎ እዩ እሞ እታ ጓልሲ ንሞት ዚኸውን በደል የብላን
ኣብ መሮር እዩ ዝረኽባ እም በር ንሳ እታ ሕጽይቲ ጓልሲ ኣእውያ ዜድሕና ግና ኣይነበረን
ሓደ ሰብኣይ ሓንቲ ዘይተሐጽየት ድንግል ጓል እንተ ረከበ እሞ ሒዙ እንተ ደቀሳ እንተ ተረኽቡ ኸኣ እቲ ምስኣ ዝደቀሰ ሰብኣይ ነቦ እታ ጓል ሓምሳ ሲቃል ብሩር ይሀቦ ኣነዊርዋ እዩ እሞ ሰበይቱ ትዅን
ብዅ ዘበኑ ኺፈትሓ ኣይኽእልን
ሰብ ሰበይቲ ኣቦኡ ኣይውሰድ ወሰን ክዳን ኣቦኡ ኣይቕላዕ
ፍረ ነፍሱ እተቐጥቀጠ ወይ ብልዕቱ እተሰልበ ናብ ማሕበር እግዚኣብሄር ኣይእቶ
ድቓላ ናብ ማሕበር እግዚኣብሄር ኣይእቶ
ካብ ናቱ ኽሳዕ ዓስራይ ወለዶ እኳ ናብ ማሕበር እግዚኣብሄር ኣይእቶ
ዓሞናዊ ወይ ሞኣባዊ ናብ ማሕበር እግዚኣብሄር ኣይእቶ
ካብኦም ዓስራይ ወለዶ እኳ ኽሳዕ ዘለኣለም ናብ ማሕበር እግዚኣብሄር ኣይእቶ
እዚ ኻብ ግብጺ ምስ ወጻእኩም ኣብ መገዲ እንጌራን ማይን ሒዞም ስለ ዘይተቐበሉኹም ንበላዓም ወዲ ቤዖር ድማ ም እንቲ ኺረግመካ ካብ ጴቶር ናይ ኣራምነሃራዪም ብዋጋ ስለ ዘምጽእዎ እዩ
እግዚኣብሄር ኣምላኽካ ስለ ዘፍቀረካ ግና እግዚኣብሄር ኣም ላኽካ ንበላዓም ኪሰም ዖ ኣይፈተወን እግዚኣብሄር ኣም ላኽካ ነቲ መርገም ናብ ም ርቓ ደኣ መለሰልካ
ምሉእ ዕድሜካ ንዘለኣለም ሰላሞምን ልምዓቶምን ኣይትድለ
ንኤዶማዊ ሓውካ እዩ እሞ ኣይትፈንፍኖ
ንግብጻዊ ኣብ ሃገሩ ስደተኛ ኔርካ ኢካ እሞ ኣይትፈንፍኖ
ካብ ሳልሳይ ወለዶ እተወልዱ ቘልዑኦም ናብ ማሕበር እግዚኣብሄር ይእተዉ
ንጸላእትኻ ኽትወግእ ወጺእካ ም ስ እትሰፍር ካብ ክፉእ ዘበለ ዅሉ ተጠንቀቕ
ኣባኻ ገለ ብለይቲ ብዝመጾ ነገር ዘይጽሩይ ሰብኣይ እንተሎ ካብ ሰፈር ናብ ወጻኢ ይውጻእ ናብ ውሽጢ ሰፈር ኣይእቶ
ይኸውን ድማ ኣጋምሸት ማይ ይተሐጸብ ጸሓይ ምስ ዐረበት ከኣ ናብ ውሽጢ ሰፈር ይእቶ
ኣብ ወጻኢ ሰፈር እትወጸሉ ቦታ ይሀሉኻ
ምስ መሳርያኻ ድማ ሓንካሾ ሐዝ ይኸውን ድማ ኣብ ወጻኢ ኾፍ ምስ በልካ ብእኡ ጉድጓድ ኽትኵዕት ነቲ ውጽኣትካ ተመሊስካ ኽትከድኖ ኢኻ
እግዚኣብሄር ኣምላኽካ ምእንቲ ኼድሕነካን ንጸላእትኻ ኣብ ኢድካ ኺህበካን ብማእከል ሰፈርካ ኺሐልፍ እዩ እሞ ገለ ዜሕፍር ነገር ከይርእየልካ ገጹ ኸኣ ካባኻ ኸይመልስ እቲ ሰፈርካ ቅዱስ ይኹን
ካብ ጐይታኡ ሀዲሙ ንእተማዕቈበካ ባርያ ናብ ጐይታኡ ኣሕሊፍካ ኣይትሀቦ
ምሳኻ ኣብ ሓንቲ ኻብ ደጌታትካ ዝሔሸቶ ኣብ ዝሐረያ ቦታ ይቀመጥ ኣይተጥቅዓዮ ኸኣ
ካብ ኣዋልድ እስራኤል ኣመንዝራ ኣይትኹን ካብ ኣወዳት እስራኤል ከኣ ኣብ ተባዕታይ ዚምንዝር ኣይኹን
ክልቲኦም ኣብ እግዚኣብሄር ኣምላኽካ ፍንፉናት እዮም እሞ ኣብ ክንዲ ዝዀነ መብጽዓኻ ዓስቢ ኣመንዝራን ዋጋ ኸልብን ናብ ቤት እግዚኣብሄር ኣምላኽካ ኣይተእቱ
ሓረጣ ገንዘብ ኰነ ሓረጣ እኽሊ ዀነ ብዚሕረጥ ኵሉ ነገር ንሓውካ ኣይተሕርጥ
ንጓና ደኣ ኣሕርጥ እግዚኣብሄር ኣምላኽካ ኣብታ ኽትወርሳ እትአትዋ ሃገር ኣብ ኵሉ ተግባርካ ምእንቲ ኺባርኸካስ ንሓውካ ኣይተሕርጥ
ንእግዚኣብሄር ኣምላኽካ መብጽዓ ም ስ ተማባጻዕካ እግዚኣብሄር ኣም ላኽካ ብዛዕባኡ ኻባኻ ጸብጻብ ኪደሊ እዩ እሞ ሓጢኣት ከይዀነካ ንምፍጻሙ ኣይትደንጒ
እንተ ዘይተማባጻዕካ ግና ሓጢኣት የብልካን
እቲ ኻብ ከናፍርካ ዝወጸ ከምቲ ንእግዚኣብሄር ኣምላኽካ ብፍቓድካ እተማባጻዕካዮ ኣፍካ እተዛረቦ ሐልዎን ግበሮን
ናብ ኣታኽልቲ ወይኒ ብጻይካ እንተ ኣቶኻ ካብቲ ወይኒ ዊን ከም ዝበለካ ክሳዕ እትጸግብ ብላዕ ናብ ኣቕሓኻ ግና ኣይትግበር
ናብ ዘራእቲ ብጻይካ ምስ ኣቶኻ ሰዊት ብኢድካ ቕጸ ማዕጺድ ግና ኣብ ዘራእቲ ብጻይካ ኣይተእቱ
ሓደ ሰብኣይ ሰበይቲ እንተ ወሰደ እሞ እንተ ኣእተዋ ይኸውን ድማ ዜሕፍር ነገር ስለ ዝረኽበላ ኣብ ቅድሚኡ ሞገስ እንተ ዘይረኸበት መጽሓፍ መፍትሒኣ ጽሒፉ ኣብ ኢዳ ይሀባ ካብ ቤቱውን ይስደዳ
ካብ ቤቱ ምስ ወጸት ድማ ከይዳ ሰበይቲ ኻልእ ሰብኣይ እንተ ዀነት እቲ ኻልኣይ ሰብኣይውን እንተ ጸልአ መጽሓፍ መፍትሒኣ ጽሒፉ ኣብ ኢዳ እንተ ሀባ ካብ ቤቱ ድማ እንተ ሰደዳ ወይ እቲ ሰበይቱ ኽትኰኖ ዝወሰዳ ኻልኣይ ሰብኣይ እንተ ሞተ እንድሕሪ ረኸሰት እቲ ዝሰደዳ ቐዳማይ ሰብኣያ ሰበይቱ ኽትከውን መሊሱ ኺወስዳ ኣይኽእልን
እዚ ኣብ ቅድሚ እግዚኣብሄር ኣምላኽካ ፍንፉን እዩ እሞ ንርስቲ ዚህበካ ምድሪ ሓጢኣት ኣይተምጽኣላ
ሓደ ሰብኣይ ሓዳስ ሰበይቲ ምስ ኣእተወ ናብ ውግእ ኣይውጻእ ገለ ናይ ዕዮ ነገርውን ኣይጽዐንዎ
ሓንቲ ዓመት ኣብ ቤቱ ሓራ ይኹን ነታ ዝወሰዳ ሰበይቱ ባህ የብላ
ሰብ መጥሓንን መዲድን ንሱ ነፍሲ እዩ ዚሕዝ ዘሎ እሞ ንታሕዚ ኣይውሰዶ
ሓደ ሰብ ንሓደ ኻብ ኣሕዋቱ ኻብ ደቂ እስራኤል ሰሪቑ ባርያ ኺገብሮ ወይ ኪሸጦ ኸሎ እንተ ተረኽበ እቲ ሰራቒ እቲ ይሙት
ነቲ ኽፉእሲ ኻብ ማእከልካ ኣርሕቆ
ካብ ሕማም ለምጺ ተሐሎ ከም ቲ ሌዋውያን ካህናት ዝመሀሩኹም ኵሉ ኽትገብር ኣጸቢቕካ ተጠንቀቕ
ከም ቲ ኣነ ዝአዘዝክዎም ክትገብሩ ተጠንቀቑ
እግዚኣብሄር ኣምላኽካ እቲ ኻብ ግብጺ ወጺእኩም ኣብ መገዲ ኸሎኹም ንሚርያም ዝገበሮ ዘክር
ንብጻይካ ገለ ለቕሓ ምስ እትለቅሖ ታሕዚ ኽትወስድ ናብ ቤቱ ኣይትእቶ
ኣብ ግዳም ደው ኢልካ ጽናሕ እቲ ንስኻ ዘለቃሕካዮ ሰብ ነቲ ታሕዚ ናብ ግዳም ናባኻ የውጽኣዮ
እቲ ሰብ ንሱ ድኻ እንተ ዀነ እቲ ታሕዙ ኣባኻ ኣይተሕድር
ተኸዲንዎ ምእንቲ ኺድቅስ እቲ ታሕዚ ዕርበት ጸሓይ ምለሰሉ ይምርቐካ ኸኣ ኣብ ቅድሚ እግዚኣብሄር ኣምላኽካውን ንጽድቂ ይዀነካ
ካብ ኣሕዋትካ እንተ ዀነ ወይ ኣብ ሃገርካ ኣብ ውሽጢ ደጌታትካ ኻብ ዚነብሩ ጓኖትካ እንተ ዀነ ንድኻን ሽጉርን ወዓላይ ኣይትዐምጾ
ንሱ ድኻ እዩ ነፍሱ ኸኣ ንእኡ ትጽበ ኣላ እሞ ውዕለቱ ሽዑ መዓልቲ ጸሓይ ከይዐረበት ሀቦ
እንተ ዘይኰነስ ናብ እግዚኣብሄር ይጠርዓልካ እሞ ሓጢኣት ይዀነካ
ኣቦታት ብሰሪ ደቆም ኣይሙቱ ደቂ ኸኣ ብሰሪ ኣቦታት ኣይሙቱ
ነፍሲ ወከፍ በብሓጢኣቱ ይሙት
ንስደተኛን ንዘኽታምን ፍርዲ ኣይትጥወ ክዳን መበለት ከኣ ንታሕዚ ኣይትውሰድ
ንስኻ ድማ ኣብ ግብጺ ባርያ ከም ዝነበርካን እግዚኣብሄር ኣምላኽካ ድማ ካብአ ኸም ዘድሓነካን ዘክር
ስለዚ ነዚ ነገር እዚ ኽትገብሮ ኣነ እእዝዘካ ኣሎኹ
እግዚኣብሄር ኣምላኽካ ብዅሉ ግብሪ ኢድካ ምእንቲ ኺባርኸካስ ዓጺድካ ኣብ ግራትካ ኽትዐጽድ ከሎኻ ኣብ ግራት እንዳእቲ እንተረሳዕካ ንስደተኛን ንዘኽታምን ንመበለትን ይኹን እምበር ክትወስዶ ኣይትመለስ
ኣውልዕካ ምስ እተርግፍ መሊስካ ኣብ ጨናፍር ኣይትእረ ንሱስ ንስደተኛን ንዘኽታምን ንመበለትን ደኣ ይኹን
ወይንኻ ም ስ እትቕንጥብ መሊስካ ኣይተቐርሞ ንሱስ ንስደተኛን ንዘኽታም ን ንመበለትን ደኣ ይኹን
ኣብ ም ድሪ ግብጺ ባርያ ኸም ዝነበርካ ዘክር ስለዚ ነዚ ነገር እዚ ኽትገብሮ እእዝዘካ ኣሎኹ
ኣብ መንጎ ሰባት ባእሲ እንተ ዀነ ኺፍረዱውን ናብ ፍርዲ እንተ መጹ ነቲ ቕኑዕ ናጻ የውጽእዎ ነቲ በዳሊ ኸኣ ይፍረድዎ
ይኸውን ድማ እቲ በደለኛ መግረፍቲ ዚግብኦ እንተ ዀይኑ እቲ ፈራዲ ናብ ምድሪ ኣውዲቑ ከም በደሉ ልክዕ ብቚጽሪ ኣብ ቅድሚኡ የግርፎ
ኣርብዓ ይግረፎ ሓለፋ እቲ ቚጽሪ ኣብዚሑ እንተ ገረፎ ሓውካ ኣብ ቅድሚ ዓይንኻ ኸይሐስር ካብኡ ኣይብዛሕ
ኣፍ እቲ ዜኽይድ ብዕራይ ኣይትእሰር
ኣሕዋት ብሓንሳእ እንተ ተቐመጡ እሞ ሓዲኦም ውሉድ ዜብሉ እንተ ሞተ ሰበይቲ እቲ ዝሞተ ናብ ወጻኢ ጓና ኣይትተአቶ
እቲ ሓሙታ ናብኣ ኣትዩ ንርእሱ ይውረሳ እሞ ናይ ሓሙት ግቡእ ይፈጽመላ
ይኸውን ድማ ስም እቲ ም ዉት ሓዉ ካብ እስራኤል ም እንቲ ኸይድምሰስ እቲ ዝወለደቶ በዅሪ ብስሙ ይጸዋዕ
እቲ ሰብኣይ ንሰበይቲ ሓዉ ኺወርሳ እንተ ዘይፈተወ እታ ሰበይቲ ሓዉ ናብ ደገ ናብቶም ዓበይቲ ትደይብ እዚ ሓሙተይ ስም ሓዉ ኣብ እስራኤል ከየቕውም ኣብዩ እቲ ኸም ሓሙት ዚግብኦ ኺፍጽመለይ ኣይደለየን ድማ ትበሎም
ሽዑ እቶም ዓበይቲ ኸተማኡ ናባታቶም ጸዎዖም ይዛረብዎ
ንሱ ከኣ ክወርሳ ኣይፈቱን እዩ ኢሉ እንተ ጸንዔ
እታ ሰበይቲ ሓዉ ድማ ኣብ ቅድሚ እቶም ዓበይቲ ናብኡ ቐሪባ ሳእኑ ካብ እግሩ ተውጽእ ናብ ገጹውን ጡፍ ትበለሉ ቤት ሓዉ ንዘይሰሕ ሰብ ከምዚ ይግበሮ ኢላ ድማ ትምለስ
ስሙ ኸኣ ኣብ እስራኤል ቤት ፍቱሕ ሳእኑ ይበሀል
ክልተ ሰብ ንሓድሕዶም እንተ ተባእሱ ሰበይቲ እቲ ሓደ ኸኣ ንሰብኣያ ኻብ ኢድ እቲ ዚወቕዖ ኸተድሕኖ ኢዳ ዘርጊሓ ሕፍረቱ እንተ ሐዘት ኢዳ ቚረጻ ዓይንኻ ኣይተናሕስየላ
ኣብ ከረጺትካ በበይኑ ሚዛን ዓብይን ንእሽቶን ኣይሀሉኻ
ኣብ ቤትካ በበይኑ መስፈሪ ዓብይን ንእሽቶን ኣይሀሉኻ
ኣብታ እግዚኣብሄር ኣምላኽካ ዚህበካ ምድሪ ዕድሜካ ምእንቲ ኺነውሕሲ ድልድልን ቅኑዕን ሚዛን ይሀሉኻ ድልድልን ቅኑዕን መስፈሪ ድማ ይሀሉኻ
እዚ ዚገብር ኵሉን ዓመጻ ዚገብር ኵሉን ኣብ እግዚኣብሄር ኣምላኽካ ፍንፉን እዩ
እቲ ኻብ ግብጺ ምስ ወጻእኩም ኣማሌቅ ኣብ መገዲ ዝገበረካ ዘክሮ
ንስኻ ደኺምካን ተሐሊልካን ከሎኻ ኣብ መገዲ ተጓነፈካ ንእግዚኣብሄር ከይፈርሄ ኸኣ ነቶም ዳሕሮትካ ንዅሎም ኣብ ድሕሬኻ ዝነበሩ ድኹማት ወቕዔ
ኪኸውን ድማ እዩ ካብቶም ኣብ ዙርያ እታ እግዚኣብሄር ኣምላኽካ ኽትወርሳ ንርስቲ ዚህበካ ም ድሪ ዚነብሩ ዅሎም ጸላእትኻ እግዚኣብሄር ኣም ላኽካ ም ስ ኣዕረፍካ ንዝኽሪ ኣማሌቅ ካብ ትሕቲ ሰማይ ይም ለሶ ኣይትረስዓዮ
ኪኸውን ድማ እዩ ናብታ እግዚኣብሄር ኣምላኽካ ንርስቲ ዚህበካ ምድሪ ምስ ኣቶኻ ወሪስካያ ኣብኣ ምስ ተቐመጥካ ድማ ካብታ እግዚኣብሄር ኣምላኽካ ዚህበካ ምድርኻ ካብ መጀመርታ እቲ እተእትዎ ኵሉ ፍረ ምድሪ ኣብ ከፈር ጌርካ ናብታ እግዚኣብሄር ኣምላኽካ ንማሕደር ስሙ ዝሐረያ ቦታ ኺድ
ናብቲ በተን መዓልትታት እቲኤን ዘሎ ኻህን አቲካ ኸኣ ናብታ እግዚኣብሄር ንኣና ኺሀበና ነቦታትና ዝመሐለሎም ምድሪ ኸም ዝአቶኹ ሎሚ ንእግዚኣብሄር ኣምላኽካ ኤፍልጥ ኣሎኹ ትብሎ
እቲ ኻህን ድማ ነቲ ኸፈር ካብ ኢድካ ወሲዱ ኣብ ቅድሚ መሰውኢ እግዚኣብሄር ኣምላኽካ የንብሮ
ንስኻ ድማ ኣብ እግዚኣብሄር ኣምላኽካ ኸምዚ ኢልካ ትመልስ ኣቦይ ንምጥፋእ ዝቐረበ ኣረማዊ ነበረ ናብ ግብጺ ከኣ ወረደ ቊጽሩ ሒደት ከሎ ድማ ስደተኛ ዀይኑ ኣብኣ ተቐመጠ ኣብኣ ኸኣ ዓብይን ሓያልን ብዙሕን ህዝቢ ዀነ
ግብጻውያን ግና ክፉእ ገበሩና ኣጥቅዑና ብርቱዕ ዕዮ ድማ ጸዐኑና
ናብ እግዚኣብሄር ኣምላኽ ኣቦታትና ኸኣ ተማህለልና እግዚኣብሄር ድማ ቃልና ሰምዔ
ምጥቃዕናን ድኻምናን ምጽቃጥናን ከኣ ረአየ
እግዚኣብሄር ድማ ብሓያል ኢድን ብዝርግሕቲ ቕልጽምን ብዓበይቲ መፍርህን ብትእምርትታትን ብተኣምራትን ካብ ግብጺ ኣውጽኣና
ናብዛ ቦታ እዚኣ ኸኣ ኣእተወና እዛ ም ድሪ እዚኣ ድማ ጸባን መዓርን እተውሕዝ ም ድሪ ሀበና
ሕጂ ኸኣ ዎ እግዚኣብሄር እንሆ መጀመርታ ፍረ እታ ዝሀብካኒ ምድሪ ኣምጺኤ ኣሎኹ ኢልካ ኣብ ቅድሚ እግዚኣብሄር ኣምላኽካ አንብሮ ኣብ ቅድሚ እግዚኣብሄር ኣም ላኽካ ኸኣ ስገድ
በቲ እግዚኣብሄር ኣም ላኽካ ንኣኻን ንቤትካን ዝሀበካ ዅሉ ጽቡቕ ነገር ንስኻ እቲ ሌዋውን ኣብ ማእከልካ ዚነብር ስደተኛን ከኣ ክትሕጐስ ኢኻ
በታ ሳልሰይቲ ዓመት ዓመት ዕሽር ዕሽር ኵሉ እቶትካ ኣውጺእካ ምስ ፈጸምካ ኣብ ውሽጢ ደጌታትካ በሊዖም ኪጸግቡስ ንሌዋውን ንስደተኛን ንዘኽታምን ንመበለትን ሀቦም
ኣብ ቅድሚ እግዚኣብሄር ኣምላኽካ ድማ በል ነቲ እተቐደሰ ኻብ ቤተይ ኣውጺኤ ከምቲ ዝአዘዝካኒ ዅሉ ትእዛዝካ ንሌዋውን ንስደተኛን ንዘኽታም ን ንመበለትን ሀብኩ ካብ ትእዛዛትካ ገለ እኳ ኣየፍረስኩን ኣይረሳዕኩንውን
ኣብ ጓህየይ ካብኡ ኣይበላዕኩን ዘይንጹህ ከሎኹ ኸኣ ካብኡ ኣየውጻእኩን ንገለ ምዉትውን ካብኡ ኣይሀብኩን ቃል እግዚኣብሄር ኣምላኸይ ሰማዕኩ ብዅሉ ነገር ድማ ከም ቲ ዝአዘዝካኒ ገበርኩ
ካብቲ ቅዱስ ማሕደርካ ካብ ሰማይ ጠም ት እሞ ንህዝብኻ እስራኤልን ነታ ኸምቲ ነቦታትና ዝመሐልካሎም ንኣና ዝሀብካና ምድርን ጸባን መዓርን እተውሕዝ ምድሪ ባርኽ
በዛ መዓልቲ እዚኣ እግዚኣብሄር ኣምላኽካ ነዚ ሕጋጋትን ፍርድታትን ክትገብሮ ይእዝዘካ ኣሎ እሞ ብዅሉ ልብኻን ብዅሉ ነፍስኻን ሐልዎን ግበሮን
እግዚኣብሄርሲ ኣምላኽካ ኪኸውን ንስኻ ድማ ብመገዱ ኽትከይድ ሕጋጋቱን ትእዛዛቱን ፍርድታቱን ክትሕሉ ቓሉውን ክትሰምዕ ሎሚ ኣፍለጥካ
ንስኻ ኸኣ ከምቲ ዝበለካ ብፍላይ ህዝቡ ኽትከውን ኵሉ ትእዛዛቱ ድማ ክትሕሉ ንውዳሴን ንስምን ንኽብርን ከኣ ልዕሊ ዅሎም ዝፈጠሮም ህዝብታት ልዑል ኪገብረካ
ከምቲ ንሱ ዝበለካ ድማ ንእግዚኣብሄር እተቐደሰ ህዝቢ ኽትከውን እግዚኣብሄር ሎሚ ኣፍለጠካ
ሙሴን ዓበይቲ እስራኤልን ድማ ነቲ ህዝቢ ኸምዚ ኢሎም ኣዘዝዎ እዚ ኣነ ሎሚ ዝእዝዘኩም ዘሎኹ ዅሉ ትእዛዝ ሐልውዎ
ኪኸውን ድማ እዩ ናብታ እግዚኣብሄር ኣም ላኽካ ዚህበካ ም ድሪ በታ ንዮርዳኖስ እተሳገሩላ መዓልቲ ዓበይቲ ኣእማን ንኣኻ ኣቚም እሞ ብኖራ ለቕልቆ
ምስ ተሳገርካ ኸኣ ከም ቲ እግዚኣብሄር ኣም ላኽ ኣቦታትካ እተዛረበካ ናብታ ጸባን መዓርን እተውሕዝ ም ድሪ እታ እግዚኣብሄር ኣምላኽካ ዚህበካ ምድሪ ምእንቲ ኽትኣቱስ ኣብኡ ናይ እዚ ሕጊ እዚ ዅሉ ቓላት ጽሐፍ
ኪኸውን ድማ እዩ ዮርዳኖስ ምስ ተሳገርኩም ነዚ ኣነ ሎሚ ዝእዝዘኩም ዘሎኹ ኣእማን ኣብ ከረን ዔባል ኣቚምዎ ብኖራ ኸኣ ለቕልቕዎ
ኣብኡ ድማ ንእግዚኣብሄር ኣምላኽካ መሰውኢ ብሓጺን ዘይተንኬኻዮ ኣእማን መሰውኢ ንደቕ
ናይ እግዚኣብሄር ኣምላኽካ መሰውእስ ብዘይተወቕረ ኣእማን ንደቆ ኣብኡ ኸኣ ንእግዚኣብሄር ኣምላኽካ ዚሐርር መስዋእቲ ኣዕርግ
መስዋእቲ ምስጋና ሰዊእካ ኣብኡ ብላዕ እሞ ኣብ ቅድሚ እግዚኣብሄር ኣምላኽካ ተሐጐስ
ኵሉ ቓላት እዚ ሕጊ እዚ ድማ ግሉጽን ጽቡቕን ጌርካ ኣብቲ ኣእማን ጽሐፎ
ሙሴን እቶም ካህናት ሌዋውያንን ከኣ ንዅሉ እስራኤል ከምዚ ኢሎም ተዛረቡ ዎ እስራኤል ስቕ ኢልካ ስማዕ ሎሚ ህዝቢ እግዚኣብሄር ኣምላኽካ ዄናካ ኢኻ
እምበኣርሲ ቓል እግዚኣብሄር ኣምላኽካ ስማዕ እቲ ኣነ ሎሚ ዝእዝዘካ ዘሎኹ ትእዛዛቱን ሕጋጋቱን ከኣ ግበር
ሙሴ ድማ በታ መዓልቲ እቲኣ ነቲ ህዝቢ ኸምዚ ኢሉ ኣዘዞ ዮርዳኖስ ምስ ተሳገርኩም እዚኣቶም ኣብ ከረን ጌሪዚም ቈይሞም ንህዝቢ ይባርኹ ስምኦንን ሌዊን ይሁዳን ይሳኮርን ዮሴፍን ብንያም ን
እዚኣቶም ድማ ኣብ ከረን ዔባል ቈይሞም ይርገሙ ሮቤል ጋድ ኣሴርን ዛብሎንን ዳንን ንፍታሌምን
ሌዋውያን ድማ ይምለሱ ንዅሉ ሰብ እስራኤል ከኣ ብዓብዪ ድምጺ ይበሉ እተወቕረን ዝፈሰሰን እግዚኣብሄር ዝፈንፈኖ በእዳው ብልሓተኛ እተገብረ ምስሊ ዝገበረ ሐቢኡ ኸኣ ዜንብሮ ርጉም ይኹን
ኵሉ ህዝቢ ኸኣ ኣሜን ኢሉ ይምለስ
ኣቦኡን ኣዲኡን ዚንዕቕ ርጉም ይኹን
ኵሉ ህዝቢ ድማ ኣሜን ይበል
ዶብ ብጻዩ ዜግዕዝ ርጉም ይኹን
ኵሉ ህዝቢ ኸኣ ኣሜን ይበል
ንዕዉር መገዲ ዜጋግዮ ርጉም ይኹን
ኵሉ ህዝቢ ድማ ኣሜን ይበል
ንስደተኛን ንዘኽታምን ንመበለትን ፍርዲ ዚጠዊ ርጉም ይኹን
ኵሉ ህዝቢ ከኣ ኣሜን ይበል
ምስ ሰበይቲ ኣቦኡ ዚድቅስ ጫፍ ክዳን ኣቦኡ ቐሊዑ እዩ እሞ ርጉም ይኹን
ኵሉ ህዝቢ ድማ ኣሜን ይበል
ምስ ዝዀነ እንስሳ ዚድቅስ ርጉም ይኹን
ኵሉ ኸኣ ኣሜን ይበል
ምስ ሓብቱ ጓል ኣቦኡ ወይ ጓል ኣዲኡ ዚድቅስ ርጉም ይኹን
ኵሉ ህዝቢ ድማ ኣሜን ይበል
ምስ ሓማቱ ዚድቅስ ርጉም ይኹን
ኵሉ ህዝቢ ኸኣ ኣሜን ይበል
ንብጻዩ ብስዉር ዚቐትል ርጉም ይኹን
ኵሉ ህዝቢ ድማ ኣሜን ይበል
ነፍሲ እቲ ንጹህ ኪቐትል መማለጃ ዚቕበል ርጉም ይኹን
ኵሉ ህዝቢ ከኣ ኣሜን ይበል
ንቓላት እዚ ሕጊ እዚ ኺገብሮ ዘየጽንዖ ርጉም ይኹን
ኵሉ ህዝቢ ድማ ኣሜን ይበል
ኪኸውን ድማ እዩ ቃል እግዚኣብሄር ኣምላኽካ ኣጸቢቕካ እንተ ሰማዕካ እዚ ኣነ ሎሚ ዝእዝዘካ ዘሎኹ ዅሉ ትእዛዛቱ ተጠንቂቕካ እንተ ገበርካዮ እግዚኣብሄር ኣም ላኽካ ኣብ ልዕሊ ዅሎም ህዝብታት ምድሪ ኽብ ኬብለካ እዩ
ቃል እግዚኣብሄር ኣምላኽካ እንተ ሰሚዕካስ እዚ ዅሉ በረኸት ኪመጸካን ኪረኽበካን እዩ
ንስኻ ኣብ ከተማ ብሩኽ ትኸውን ንስኻ ኣብ መሮር ድማ ብሩክ ትኸውን
ፍረ ኸርስኻን ፍረ ምድርካን ፍረ ማልካን ምውላድ ላምካን ምፍራይ ኣባጊዕካን ከኣ ብሩክ ይኸውን
መሶብካን መልወሲካን ብሩኽ ይኸውን
ንስካ ኣብ ምእታውካ ብሩክ ትኸውን
ንስኻ ኣብ ምውጻእካውን ብሩኽ ትኸውን
ነቶም ዚልዐሉኻ ጸላእትኻ እግዚኣብሄር ኣብ ቅድሜኻ ተሰዐርቲ ይገብሮም ብሓንቲ መገዲ ይወጹኻ ካብ ቅድሜካ ድማ ብሾብዓተ መገዲ ይሀድሙ
እግዚኣብሄር ኣብ ቆፎኻን ኣብ ኵሉ ተግባር ኢድካን በረኸት ይእዝዘልካ ኣብታ እግዚኣብሄር ኣምላኽካ ዚህበካ ም ድሪ ድማ ኪባርከካ እዩ
ትእዛዛት እግዚኣብሄር ኣም ላኽካ እንተ ሐሎኻ ብመገዱውን እንተ ኸድካስ እግዚኣብሄር ከምቲ ዝመሐለልካ ንእኡ እተቐደሰ ህዝቢ ገይሩ ኼቚመካ እዩ
ኵሎም ህዝብታት ም ድሪ ኸኣ ብስም እግዚኣብሄር ከም እተጸዋዕካ ይርእዩ እሞ ይፈርሁኻ
ኣብታ እግዚኣብሄር ንኣኻ ኺህበካ ነቦታትካ ዝመሐለሎም ምድሪ ኣብ ፍረ ኸርስኻን ኣብ ፍረ ማልካን ኣብ ፍረ ምድርካን እግዚኣብሄር ብጽቡቕ ኬብዝሓካ እዩ
ዝናም ምድርኻ ብጊዜኡ ምእንቲ ኺህብ እሞ ኵሉ ተግባር ኢድካ ድማ ኪባርኸ እግዚኣብሄር እቲ ጽቡቕ መዝገቡ ሰማይ ኪኸፍተልካ እዩ
ንብዙሓት ህዝብታት ከተለቅሕ ኢካ ንስኻ ግና ገለ እኳ ኣይትልቃሕን ኢኻ
ነዚ ኣነ ሎሚ ዝእዝዘካ ዘሎኹ ትእዛዛት እግዚኣብሄር ኣምላኽካ ኽትሕልዎን ክትገብሮን እንተ ሰማዕካዮ ካብዚ ኣነ ሎሚ ዝእዝዘኩም ዘሎኹ ዅሉ ነገር ንየማን ወይ ንጸጋም እንተ ዘየግለስካ ንኻልኦት ኣማልኽቲ ኸተገልግሎም ደድሕሪኦም እንተ ዘይሰዐብካ ድማ እግዚኣብሄር ርእሲ እምበር ጭራ ኣይገብረካን ብላዕሊ ጥራይ ትኸውን እምበር ብታሕቲ ኣይትኸውንን
ግናኸ ኪኸውን እዩ ቃል እግዚኣብሄር ኣምላኽካ እንተ ዘይሰማዕካ እዚ ኣነ ሎሚ ዝእዝዘካ ዘሎኹ ዅሉ ትእዛዛቱን ሕጋጋቱን ንምግልባሩ ድማ እንተ ዘይተጠቀቕካ እዚ ዅሉ መርገም ኪመጸካን ኪረኽበካን እዩ
ንስኻ ኣብ ከተማ ርጉም ትኸውን ንስኻ ኣብ መሮርውን ርጉም ትኸውን
መሶብካን መልወሲኻን ርጉም ይኸውን
ፍረ ኸርስኻን ፍረ ምድርኻን ምውላድ ላምካን ምፍራይ ኣባጊዕካን ድማ ርጉም ይኸውን
ንስኻ ኣብ ምእታውካ ርጉም ትኸውን
ንስኻ ኣብ ምውጻእካውን ርጉም ትኸውን
ንኣይ ሐዲግካ ኽፉእ ስለ ዝገበርካ ክሳዕ እትጠፍእን ቀልጢፍካ ኽሳዕ እትጸንትን እግዚኣብሄር ኣብ ኵሉ ተግባር ኢድካ መርገም ን ዕግርግርን ተግሳጽን ኪሰደልካ እዩ
ካብታ ኽትወርሳ እትኸዳ ዘሎኻ ም ድሪ ኽሳዕ ዜብርሰካ እግዚኣብሄር ፌራ ኼልግበልካ እዩ
እግዚኣብሄር ብምምሳንን ብዓሶን ብረስንን ብዋዕን ብሴፍን ብሓርኢ እኽልን ብዋግን ኪወቕዓካ እዩ ክሳዕ እትበርስ ድማ ኪሰጕኻ እዮም
ኣብ ልዕሊ ርእስኻ ዘሎ ሰማይካ ኣስራዚ ኪኸውን እዩ ኣብ ትሕቴኻ ዘላ ምድሪ ከኣ ሓጺን ክትከውን እያ
እግዚኣብሄር ዝናም ምድርካ ተጐጓን ሓመድን ኪገብሮ እዩ ክሳዕ እትጠፍእ ካብ ሰማይ ኪወርደካ እዩ
እግዚኣብሄር ኣብ ቅድሚ ጸላእትኻ ተሰዓሪ ይገብረካ ብሓደ መገዲ ትወጾም ብሾብዓተ መገዲ ኸኣ ካብ ቅድሚኦም ትሀድም ናብ ኵሎም መንግስትታት ምድሪ ድማ ትዛባዕ
ሬሳታትካ ንዂሎም ኣዕዋፍ ሰማይን ንኣራዊት ምድርን ብልዒ ኪኸውን እዩ ዚሰጎም ከኣ የልቦን
እግዚኣብሄር ከም ዘይትፍወስ ገይሩ ብናይ ግብጺ ሕበጥን ብምጕለንጭዋን ብዓበቕን ብመበላይን ገይሩ ኸኣ ኪወቕዓካ እዩ
እግዚኣብሄር ብጽለላን ብዑረትን ብስምባድ ልብን ኪወቕዓካ እዩ
ዕዉር ብጸልማት ሃሰስ ከም ዚብል ድማ ብቐትሪ ሃሰስ ክትብል ኢኻ ኣብ መገድታትካውን ኣይቐንዓካን ወርትግ ጥቑዕን ዝሙትን ትኸውን ዜድሕነካ ኸኣ የልቦን
ሰበይቲ ትሕጸ ግናኸ ካልእ ይድቅሳ ቤት ትሰርሕ ግናኸ ኣይትነብራን ወይኒ ትተክል ፍረ ግና ኣይትእክበሉን
ብዕራይካ ኣብ ቅድሚ ዓይንኻ ይሕረድ ካብኡ ግና ኣይትበልዕን ኣድግኻ ኻብ ቅድሜኻ ይዝረፍ ኣይም ለሰካን ከኣ ኣባጊዕካ ንጸላእትኻ ይወሀባ ዚረድኣካ ኸኣ የልቦን
ኣወዳትካን ኣዋልድካን ንኻልእ ህዝቢ ይወሀቡ ኣዒንትኻ ድማ ምሉእ መዓልቲ እናርኣያኦም ብሃረርታኦም ቀባሕባሕ ይብላ ኣብ ኢድካ ግና ሓይሊ የልቦን
ፍረ ም ድርኻን ብዘሎ ጻዕርኻን ድማ ዘይትፈልጦ ህዝቢ ኺበልዖ እዩ
ወርትግ ከኣ ጥቑዕን ጽቑጥን ትኸውን
ኣዒንትኻ ዚርእያኦ ዅሉ ነገር ብምርኣይካ ኽትጽለል ኢኻ እግዚኣብሄር ብሕሱም ክትሐውየሉ ዘይትኽእል ሕበጥ ኣብ ብርክኻን ኣብ ዳንጋኻን ካብ ከብዲ እግርኻ ኽሳዕ መንበስበስታ ርእስኻ ኺወቕኻካ እዩ
እግዚኣብሄር ንኣኻን ነቲ ኣብ ልዕሌኻ እተንግሶ ንጉስካን ንስኻን ኣቦታትካን ናብ ዘይትፈልጥዎ ህዝቢ ኺሰደካ እዩ ኣብኡ ድማ ንኻልኦት ኣማልኽቲ ንዕንጨይትን ንእምንን ከተም ልኽ ኢኻ
ኣብቶም እግዚኣብሄር ናባታቶም ዚመርሓካ ዅሎም ህዝብታት እግዚኣብሄር ናባታቶም ዚመርሓካ ዂሎም ህዝብታት ከኣ መገረምን መመሰልን መድረፍን ትኸውን
ኣብ ግራትካ ብዙሕ ዘርኢ ተምጽእ ግናኸ ኣንበጣ ኺበልዖ እዩ እሞ ሒደት ትእክብ
ወይኒ ትተክል ትዅስኵሶ ኸኣ ግናኸ ሓሰኻ ኺበልዖ እዩ እሞ ወይኒ ኣይትሰትየሉን ገለ እኳ ድማ ኣይትእክብን
ኣብ ኵሉ ሃገርካ ኣውልዕ ይዀነልካ ግናኸ እቲ ኣውልዕካ ኺርግፍ እዩ እሞ ዘይቲ ኣይትልከን ኣወዳትን ኣዋልድን ትወልድ ግናኸ ተማሪኾም ኪኸዱ እዮም እሞ ንኣኻ ኣይኰኑን
ኵሉ ኣእዋምካን ፍረ ምድርኻን ኵብኵብታ ኺወርሶ እዩ
ኣብ ማእከልካ ዘሎ ስደተኛ ኣብ ልዕሌኻ ልዕል ልዕል ይብል ንስኻ ግና ንታሕቲ ንታሕቲ ትወርድ
ንሱ ኼለቅሓካ እዩ ንስኻ ግና ኣይተለቅሖን ንሱ ርእሲ ኪኸውን እዩ ንስኻ ግና ጭራ ትኸውን
እቲ ዝአዘዘካ ትእዛዛቱን ሕጋጋቱን ክትሕሉ ቓል እግዚኣብሄር ኣምላኽካ ስለ ዘይሰማዕካ እዚ ዅሉ መርገም ኪወርደካ ክሳዕ እትጠፍእ ድማ ኪሰጐካን ኬርክበካን እዩ
ኣባኻን ኣብ ዘርእኻን ንዘለኣለም ንትእምርትን ተኣምራትን ኪዀኑ እዮም
ኵሉ መሊኡካ ኸሎስ ንእግዚኣብሄር ኣምላኽካ ባህ ኢሉካ ብጽቡቕ ልቢ ስለ ዘየገግልገልካዮ ነቶም እግዚኣብሄር ዝሰደደልካ ጸላእትኻ ኣብ ጥሜትን ኣብ ጽም ኣትን ኣብ ዕርቃንን ኣብ ኵሉ ስእነትን ክትግዝኦም ኢኻ
ክሳዕ ዜጥፍኣካ ኸኣ ኣርዑት ሓጺን ኣብ ክሳድካ ኼንብረልካ እዩ
ቋንቋኡ ዘይትሰምዖ ህዝቢ ከም ንስሪ ዚነፍር ህዝቢ እግዚኣብሄር ካብ ርሑቕ ካብ ወሰን ምድሪ ናባኻ ኼምጽእ እዩ
ጨካን ዝገጹ ህዝቢ ገጽ ኣረጊት ርእዩ ዘይሐፍር ንናእሽቱ ድማ ዘየናሕሲ
ክሳዕ እትጠፍእ ከኣ ፍረ ኸብትኻን ፍረ ምድርኻን ኪበልዕ እዩ ክሳዕ ዜጥፍኣካ ስርናይ ዀነ ወይኒ ዀነ ዘይቲ ዀነ ምውላድ ላምካ ዀነ ምፍራይ ኣባጊዕካ ዀነ ኣይገድፈልካን እዩ
እቲ ንስኻ እትኣምኖ ነዋሕትን ጽኑዓትን መናድቕካ ኣብ ኵሉ ሃገርካ ኽሳዕ ዚፈርስ ብዅሉ ደጌታትካ ኪኸበካ እዩ
ኣብ ኵላ እታ እግዚኣብሄር ኣምላኽካ ዚህበካ ምድሪ ኣብ ኵለን ደጌታትካ ኪኸበካ እዩ
በቲ ጸላኢኻ ከቢቡ ዜጽብበልካ ጸባብ ስጋ እቶም እግዚኣብሄር ኣምላኽካ ዝሀበካ ኣወዳትካን ኣዋልድካን ፍረ ኸርስኻ ኽትበልዕ ኢኻ
ኣባኻ እቲ ቚጽይጽይ ዚብልን ብዙሕ ሕንቁቕን ሰብ ንሓዉን ነታ ኣብ ሕቚፉ እትድቅስ ሰበይቱን ነቶም ዝተረፉ ትርፊ ደቁን ብኽፉእ ዓይኒ ይርእዮም
በቲ ጸላኢኻ ኸቢቡ ኣብ ኵለን ደጌታትካ ዜጽብበልካ ጸበባ ካልእ ነገር ኣይተርፎን እሞ ካብቲ ዚበልዖ ስጋ ውሉዱ ንሓደ ኻባታቶም ምእንቲ ኸይህብ ኣባኻ እታ ቚጽይጽይ እትብልን ሕንቅቕትን ብሕንቃቔአን ቚጽይጽይ ምባላን ከብዲ እግራ ምድሪ ንምርጋጽ ክትፍትን ዘይደለየት ሰበይቲ ኸኣ ነቲ ኣብ ሕቚፋ ዘሎ ሰብኣያን ንወዳን ንጓላን ድማ ብኽፉእ ዓይኒ ትርእዮም
በቲ ጸላኢኻ ኸቢቡ ኣብ ደጌታትካ ዜጽብበልካ ጸበባ ዅሉ ነገር ስኢና እያ እሞ ነቲ ኻብ መንጎ ኣእጋራ ዝወጸ መወዳሕንትን ነቶም ዝወለደቶም ደቃን ተሐቢኣ ኽትበልዖም እያ
ነዚ ኣብዚ መጽሓፍ እዚ እተጻሕፈ ዅሉ ቓላት እዚ ሕጊ እዚ ኽትገብሮ እንተ ዘይተጠንቀቕካ ነዚ ም ስጉንን መፍርህን ዝዀነ ስም እግዚኣብሄር ኣም ላኽካ ከኣ እንተዘይፈራህካ እግዚኣብሄር መቕዘፍትኻን መቕዘፍቲ ዘርእኻን ዜገርም ብርቱዕ ዓብዪ እሞ ዚድንጒ መቕዘፍቲ ሕሱም እሞ ዚድንጒ ሕማም ኪገብር እዩ
ነቲ ዝፈራህካዮ ዅሉ ሕማም ግብጺ ናብ ልዕሌኻ ኺመልሶ እዩ እሞ ኺለግበካ እዩ
ክሳዕ እትጠፍእ እግዚኣብሄር ኣብ መጽሓፍ እዚ ሕጊ እዚ ዘይተጻሕፈ ዅሉ ሕማምን ኵሉ መቕዘፍትን ኬምጽኣልካ እዩ
ቃል እግዚኣብሄር ኣምላኽካ ስለ ዘይሰማዕካ ኣብ ክንዲ እቲ ቐደም ምብዛሕኩም ከም ከዋኽብቲ ሰማይ ዝነበርኩም ብቝጽሪ ሒደት ክትተርፉ ኢኹም
ኪኸውን ከኣ እዩ እግዚኣብሄር ከም ቲ ቐደም ጽቡቕ ኪገብረልኩም ኬብዝሓኩምን ብኣኻትኩም ባህ ከም ዝበሎ ከምኡ እግዚኣብሄር ብምጥፋእኩምን ፋሕ ብምባልኩምን ባህ ኪብሎ እዩ
ካብታ ኽትወርሳ እትአትዋ ሃገር ክትምንቈሱ ኢኹም
እግዚኣብሄር ድማ ካብ ወሰን ምድሪ ኽሳዕ ወሰን ምድሪ ናብ ኵሎም ህዝብታት ፋሕ ኬብለካ እዩ ኣብኡ ድማ ንስኻን ኣቦታትካን ንዘይትፈልጥዎም ካልኦት ኣማልኽቲ ንዕጨይትን ንእምንን ከተገልግል ኢኻ
ኣብ ማእከል እቶም ህዝብታት እቲኦም ከኣ ህድኣት ኣይትረክብን ንኸብዲ እግርኻ ድማ ዕረፍቲ የልቦን ኣብኡ ግና እግዚኣብሄር ዜንቀጥቅጥ ልብን ዝሐመቐት ዓይንን ዝማህመነት ነፍስን ኪህበካ እዩ
ህይወትካ ኣብ ቅድሜኻ ጠልጠል ትብል ለይትን መዓልትን ከኣ ትፈርህ ብህይወትካ ኣይትእመንን
በቲ እትፈርሆ ፍርሃት ልብኻን በቲ እትርእዮ ትርኢት ዓይንኻን ብጊሓት ወይ እንተ ዚመሲ ደኣ ክትብል ምሸት ከኣ ወይ እንተ ዚወግሕ ደኣ ክትብል ኢኻ
በታ ደጊም መሊስካ ኣይትርእያን ዝበልኩኻ መገዲ እግዚኣብሄር ብመራኽብ ገይሩ ናብ ግብጺ ኺመልሰካ እዩ
ኣብኡ ድማ ባሮትን ኣግራድን ክትኰኑ ንርእስኹም ናብቶም ጸላእትኹም ክትሸጡ ኢኹም
ዚዕድግ ከኣ የልቦን
እግዚኣብሄር ብዘይ እቲ ኣብ ሆሬብ ምስ ደቂ እስራኤል ዝአተዎ ኺዳን ኣብ ምድሪ ሞኣብ ከኣ ንሙሴ ምሳታቶም ኪአቱ ዝአዘዞ ቓላት ኪዳን እዚ እዩ
ሙሴ ድማ ንብዘለዉ እስራኤል ጸውዔ በሎም ድማ እግዚኣብሄር ኣብ ም ድሪ ግብጺ ንፈርኦንን ንዅሎም ገላውኡን ንዅላ ም ድሩን ኣብ ቅድሚ ኣዒንትኹም ዝገበሮ እቲ ኣዒንትኻ ዝረኣያኦ ዓበይቲ ፈተናታት እቲ ትእም ርትታትን ዓበይቲ ተኣምራትን ከኣ ንስኻትኩም ርኢኹም ኢኹም
ግናኸ እግዚኣብሄር ክሳዕ እዛ መዓልቲ እዚኣ ልቢ ንምፍላጥ ኣዒንቲ ንምርኣይ ኣእዛን ከኣ ንምስማዕ ኣይሀበኩምን
ኣርብዓ ዓመት ድማ ኣብ በረኻ መራሕኩኹም ክዳውንትኹም ኣብ ዝባንኩም ኣይበለየን ሳእኒ ድማ ኣብ ኣእጋርካ ኣይበለየን ኣነ እግዚኣብሄር ኣም ላኽኩም ም ዃነይ ም እንቲ ኽትፈልጡስ እንጌራ ኣይበላዕኩም ን ወይንን ብርቱዕ መስተን ከኣ ኣይሰቴኹምን
ናብዛ ቦታ እዚኣ ምስ መጻእኩም ከኣ ሲሆን ንጉስ ሔስቦንን ዖግ ንጉስ ባሳንን ኪዋግኡና ኢሎም ኪቃባበሉና ወጹ ንሕና ድማ ሰዐርናዮም
ሃገሮም ከኣ ሐዝና ንሮቤልን ንጋድን ንፈረቓ ነገድ ም ናሴን ከኣ ርስቲ ሀብናዮም
እም በኣር እትገብርዎ ዅሉ ም እንቲ ኺሰልጠኩምሲ ቃላት እዚ ኺዳን እዚ ሐልውዎን ግበርዎን
ከምቲ ዝበለካን ከምቲ ነቦታትካ ንኣብርሃምን ንይስሃቅን ንያቆብን ድማ ዝመሐለሎም ምእንቲ ኣብ ኪዳን እግዚብሄር ኣምላኽካን ኣብቲ እግዚኣብሄር ኣም ላኽካ ሎሚ ም ሳኻ ዘቘሞ ማሕላኡን ክትአቱ ሎሚ ንኣኻ ህዝቡ ገይሩ ኬቚመካ ንሱ ኸኣ ኣምላኽካ ኪኸውን ሎሚ ኵሉኹም ሓላቑኹም ነገዳትኩም ዓበይትኹምን መኳንንትኹምን ኵሎም ሰብኡት እስራኤል ቈልዑኹም ኣንስትኹም ኣብ ማእከል ሰፈርካ ዚነብር ጓናኻ ድማ ካብ ፈላጽ ዕጨይትኻ ኽሳዕ ቀዳሕ ማይካ ኣብ ቅድሚ እግዚኣብሄር ኣምላኽኩም ደው ኢልኩም ኣሎኹም
እዚ ኺዳን እዝን እዚ ማሕላ እዝን ኣነ ም ስቶም ሎሚ ኣብ ቅድሚ እግዚኣብሄር ኣምላኽና ኣብዚ ምሳና ቘይሞም ዘለዉን ምስቶም ሎሚ ምሳና ኣብዚ ዘየለዉን ድማ እምበር ምሳኻትኩም ጥራይ ኣይኰንኩን ዘቚሞ ዘሎኹ
ኣብ ምድሪ ግብጺ ኸም ዝነበርናን በቶም ብማእከሎም ዝሐለፍኩም ህዝብታት ድማ ከም ዝሐለፍናን ንስኻትኩም ትፈልጡ ኢኹም
እቲ ጽያፎምን እቲ ኣባታቶም ዝነበረ ናይ ዕጨይትን እምንን ብሩርን ወርቅን ጣኦታቶምን ርኤኹም
እምበኣርሲ ሰብኣይ ኰነ ወይ ሰበይቲ ወይ ዓሌት ወይ ነገድ ሎሚ ልቡ ኻብ እግዚኣብሄር ኣምላኽና ዚመልስ እሞ ከይዱ ንኣማልኽቲ እቶም ህዝብታት እቲኣቶም ዜምልኽ ከይህልወኩም ኣባኻትኩም መርዝን መሪርን ዜብቊል ሱር ከኣ ከይርከበኩም ከይኸውን ድማ ቃላት እዚ መርገም እዚ ሰሚዑስ ብልቡ ነታ ነፍሱ ኸምዚ ኢሉ ዚባርኻ ኣነስ ብትሪ ልበይ እንተ ኸድኩ ንጽምኣተይ ድማ ስኽራን እንተ ወሰኽኩሉ ሰላም ይዀነለይ
እግዚኣብሄር ይቕረ ኣይብለሉን ሽዑ ግና ዅራ እግዚኣብሄርን ቅንኣቱን ደኣ ኣብ ልዕሊ እቲ ሰብኣይ እቲ ይተክኽ እቲ ኣብዚ መጽሓፍ እዚ ተጽሒፉ ዘሎ ዅሉ መርገም ከኣ ኣብ ልዕሊኡ ይነብር እግዚኣብሄር ከኣ ንስሙ ኻብ ትሕቲ ሰማይ ኪድምስሶ እዩ
እግዚኣብሄር ድማ ከምቲ ኣብ መጽሓፍ እዚ ሕጊ እዚ ተጽሒፉ ዘሎ ዅሉ መርገም ኪዳን ካብ ኵሎም ነገድ እስራኤል ናብ ክፉእ ኪፈልዮ እዩ
ዳሕራይ ወለዶ ብድሕሬኹም ዚትንስኡ ደቅኹምን ካብ ርሑቕ ሃገር ዝመጸ ጓናን ከኣ ናይ እዛ ሃገር እዚኣ መዓትን እቲ እግዚኣብሄር ዘምጽኣላ ሕማምን ምስ ዚርእዩ ኪብሉ እዮም ከምቲ እግዚኣብሄር ኰርዩን ነዲዱን ንሶዶምን ንጎሞራን ንኣድማን ንጽቦይምን ዝገምጠለን ምግምጣል እታ ምድሪ ዅላ ከይትዝራእን ከይተርፍን ገለ ሳዕሪ ኸይተብቍልን ዲንን ጨውን ንዳድን ኰነት
ኵሎም ህዝብታት ድማ ኪብሉ እዮም ስለምንታይ እዩ እግዚኣብሄር ነዛ ሃገር እዚኣ ኸምዚ ዝገበራ ስለምንታይከ እዚ ዓብዪ ዅራኡ ነደደ ይብሉ ኸኣ እቲ ኻብ ምድሪ ግብጺ ምስ ኣውጽኦም ምሳታቶም ዝአተዎ ኺዳን እግዚኣብሄር ኣምላኽ ኣቦታቶም ስለ ዝሐደጉ ከይዶም ከኣ ንኻልኦት ኣማልኽቲ ንዘይፈልጥዎምን ንዘይተዋህቡዎምን ኣማልኽቲ ስለ ዘምለኹን ስለ ዝሰገዱሎምን እዩ
ስለዚ እቲ ኣብዚ መጽሓፍ እዚ እተጻሕፈ ብዘሎ መርገም ኬምጽኣላ ኵራ እግዚኣብሄር ኣብ ልዕሊ እዛ ሃገር እዚኣ ነደደ
እወ እግዚኣብሄርሲ ብዅራን ብነድርን ብዓብዪ ቚጥዓን ካብ ሃገሮም ምሕው ኣቢሉ ከምዚ ሎሚ ዀይንዎ ዘሎ ናብ ካልእ ሃገር ደርበዮም
እቲ ስዉር ነገር ዘበለ ናይ እግዚኣብሄር ኣምላኽና እዩ ኵሉ ቓላት እዚ ሕጊ እዚ ምእንቲ ኽንገብር እቲ ግሉጽ ንዘለኣለም ንኣናን ንደቅናን እዩ
ኪኸውን ድማ እዩ እዚ ዅሉ ነገር እዚ ኣብ ቅድሜኻ ዘንበርኩልካ በረኸትን መርገምን ምስ መጸካ ኣብቶም እግዚኣብሄር ኣምላኽካ ፋሕ ዘበለካ ዅሎም ህዝብታት ኴንካ ኸኣ ናብ ልብኻ ተመሊስካ እንተ ሐሰብካዮ ከምዚ ሎሚ ኣነ ዝእዝዘካ ዘሎኹ ዅሉ ንስኻን ደቅኻን ብዅሉ ልብኻን ብዅሉ ነፍስኻን ናብ እግዚኣብሄር ኣምላኽካ እንተ ተመለስካ ቃሉ ድማ እንተ ሰማዕካ ሽዑ እግዚኣብሄር ኣምላኽካ ምርኮኻ ይመልስ ይድንግጸልካ ኸኣ ካብቶም ናባታቶም ፋሕ ኣቢሉካ ዝነበረ ዅሎም ህዝብታት ከኣ እግዚኣብሄር ኣምላኽካ መሊሱ ኺእክበካ እዩ
እቶም ስጉጓትካ ኽሳዕ ወሰን ሰማይ እኳ እንተ በጽሑ እግዚኣብሄር ኣምላኽካስ ካብኡ ኺእክበካ ካብኡውን ኬምጽኣካ እዩ
እግዚኣብሄር ኣምላኽካ ድማ ናብታ ኣቦታትካ ዝወረስዋ ምድሪ ኼእትወካ እዩ ንስኻ ኸኣ ክትወርሳ ኢኻ እሞ ንሱ ኼጸብቐልካ ካብ ኣቦታትካ ድማ ኬብዝሓካ እዩ
ንእግዚኣብሄር ኣምላኽካ ብዅሉ ልብኻን ብዅሉ ነፍስኻን ምእንቲ ኸተፍቅሮ እሞ ብህይወት ክትነብርሲ እግዚኣብሄር ኣምላኽካ ልብኻን ልቢ ዘርእኻን ኪገዝር እዩ
እዚ ዅሉ መርገም እዚ ድማ እግዚኣብሄር ኣም ላኽካ ናብ ጸላእትኻን ናብቶም ዚጸልኡኻን ዚሰጉኻን ኪገብሮ እዩ
ንስኻ ድማ ተመሊስካ ንቓል እግዚኣብሄር ትሰምዖ ነዚ ኣነ ሎሚ ዝእዝዘካ ዘሎኹ ዅሉ ትእዛዛቱ ኸኣ ትገብሮ
ቃል እግዚኣብሄር ኣምላኽካ እንተ ሰማዕካ ኣብ መጽሓፍ እዚ ሕጊ እዚ እተጻሕፈ ትእዛዛቱን ሕጋጋቱን ከኣ እንተ ሐሎኻ ናብ እግዚብሄር ኣምላኽካ ድማ ብዅሉ ልብኻን ብዅሉ ነፍስኻን እንተ ተመለስካ እግዚኣብሄር ከምቲ በቦታትካ ተሐጒስዎ ዝነበረ መሊሱ ንኣኻ ጽቡቕ ምግባር ኪሕጐስ እዩ እሞ እግዚኣብሄር ብዅሉ ተግባር ኢድካን ብፍረ ኸርስኻን ብፍረ ማልካን ብፍረ ምድርኻን ኪመልኣካ እዩ
እዚ ኣነ ሎሚ ዝእዝዘካ ዘሎኹ ትእዛዛት ንኣኻ ኣዝዩ ዚሽግርን ካባካ ዝረሐቐን ኣይኰነን እሞ ናብ ሰማይ ዚድይበልናን ዜም ጽኣልናን ክንገብሮ ኸኣ ዜስምዓና መን እዩ ከይትብል ኣብ ሰማይ ኣይኰነን
ባሕሪ ዚስሳገረልናን ዜምጽኣልናን ክንገብሮ ኸኣ ዜስምዓና እሞ መን እዩ ከይትብል ድማ ኣብ ስግር ባሕሪ ኣይኰነን
እቲ ቓል ምእንቲ ኽትገብሮስ ኣብ ኣፍካን ኣብ ልብኻን ኣዝዩ ቐረባኻ እዩ
ርኤ ሎሚ ህይወትን ጽቡቕን ሞትን ክፉእን ኣብ ቅድሜኻ ኣንቢረልካ ኣሎኹ
ብህይወት ምእንቲ ኽትነብርን ክትበዝሕን ኣብታ ኽትወርሳ እትአትዋ ዘሎኻ ሃገር እግዚኣብሄር ኣምላኽካ ምእንቲ ኺባርኸካ ድማ ንእግዚኣብሄር ኣምላኽካ ኸተፍቅሮ ብመገዱ ኸኣ ክትከይድ ትእዛዛቱን ሕጋጋቱን ፍርድታቱን ድማ ክትሕሉ ኣነ ሎሚ እእዝዘካ ኣሎኹ
ግናኸ ልብኻ ንድሕሪት እንተ ተመልሰ እሞ እንተ ዘይሰማዕካ ንኻልኦት ኣማልኽቲ ኽትሰግድ ከኣ እንተ ተስሐብካን እንተ ኣምለኽካዮምን ብርግጽ ከም እትጠፍኡ ኣነ ሎሚ እም ስክረልኩም ኣሎኹ
ኣብታ ኽትወርሳ ዮርዳኖስ ተሳጊርካ እትኣትዋ ም ድሪ መዓልትታትኩም ኣይተንውሑ
ህይወትን ሞትን በረኸትን መርገምን ኣብ ቅድሜኻ ኣንቢረልካ ኸም ዘሎኹ ኣባኻ ንም ስክር ሎሚ ሰማይን ም ድርን ጸዊዔ ኣሎኹ
እም በኣርሲ ንስኻን ዘርእኻን ብህይወት ም እንቲ ኽትነብር ህይወት ሕረ
ንሱ ህይወትካን ምናሕ ዕድሜኻን እዩ እሞ ኣብታ እግዚኣብሄር ነቦታትካ ንኣብርሃም ን ንይስሃቅን ንያእቆብን ኪህቦም ዝመሐለሎም ም ድሪ ኽትነብርሲ ንእግዚኣብሄር ኣም ላኽካ ኣፍቅሮ ቃሉ ድማ ስማዕ ናብኡውን ልገብ
ሙሴ ኸይዱ ድማ እዚ ቓላት እዚ ንብዘሎ እስራኤል ተዛረበ በሎም ከኣ ኣነ ሎሚ ወዲ ሚእትን ዕስራን ዓመት እየ እሞ ደጊም ክወጽእን ክኣቱን ኣይክእልን
እግዚኣብሄር ድማ ነዚ ዮርዳኖስ ኣይትሳገሮን ኢኻ በለኒ
እግዚኣብሄር ኣምላኽካ ንሱ ቐቅድሜኻ ኺሳገር እዩ እሞ ንሱ ነዞም ህዝብታት እዚኣቶም ካብ ቅድሜኻ ኼጥፍኦም እዩ
ንስኻውን ክትወርሶም ኢካ ከምቲ እግዚኣብሄር ዝበሎ ኸኣ እያሱ ንሱ ቐቅድሜኻ ኺሳገር እዩ
እግዚኣብሄር ነቶም ንሱ ዘጥፍኦም ንሲሆንን ንኦግን ነገስታት ኣሞራውያን ንምድሮምን ከም ዝገበረ ንኣታቶም ድማ ከምኡ ኺገብሮም እዩ
እግዚኣብሄር ኣብ ኢድኩም ኣሕሊፉ ኺህበኩም እዩ ከም ቲ ዝአዘዝኩኹም ኵሉ ትእዛዝ ከኣ ግበርዎም
እግዚኣብሄር ኣምላኽካ ንሱ እዩ ምሳኻ ዚኸይድ እሞ ኣይጠልመካን ኣይሐድገካን እዩ ስለዚ ጽናዑ ትብዑ ኣይትፍርሁ ብኣታቶም ኣይትሸበሩ
ሙሴ ድማ ንእያሱ ጸዊዑ ኣብ ቅድሚ ዅሉ እስራኤል በሎ ንስኻ ምስ እዚ ህዝቢ እዚ ናብታ እግዚኣብሄር ነቦታቶም ኪህቦም ዝመሐለሎም ምድሪ ኽትኣቱ ንስኻ ድማ ከተረስትዮም ኢኻ እሞ ጽናዕ ትባዕ ከኣ
እቲ ቐቅድሜኻ ዚኸይድ ድማ ንሱ እግዚኣብሄር እዩ ንሱ ምሳኻ ኪኸውን እዩ ኣይጠልመካን ኣይሐድገካን ከኣ ኣይትፍራህ ኣይትሸበር ድማ
ሙሴ ድማ እዚ ሕጊ እዚ ጽሒፉ ነቶም ታቦት ኪዳን እግዚኣብሄር ዚጾሩ ኻህናት ደቂ ሌዊን ንብዘለዉ ዓበይቲ እስራኤልን ሀቦም
ሙሴ ኸኣ ከምዚ ኢሉ ኣዘዞም ኣብ መወዳእታ ሸሾብዓተ ዓመት በታ ምድብቲ ጊዜ ዓመት ሕድገት ብበዓል ዳስ ኣብታ ዝሐረያ ቦታ ብዘለዉ እስራኤል ኣብ ቅድሚ እግዚኣብሄር ኣምላኽካ ኺርኣዮ ምስ መጹ ሽዑ ኺሰምዕዎስ ነዚ ሕጊ እዚ ኣብ ቅድሚ ዅሉ እስራኤል ኣንብቦ
ምእንቲ ኺሰምዑን ኪመሀሩን እሞ ንእግዚኣብሄር ኣምላኽኩም ኪፈርህዎ ኵሉ ቓላት እዚ ሕጊ እዚ ድማ ንምግባሩን ኺጥንቀቑ እቶም ዘይፈልጡ ደቆም ድማ ኪሰምዑን ኪመሀሩን ኣብታ ኽትወርስዋ ናብኣ ንዮርዳኖስ እትሳገሩ ዘሎኹም ምድሪ ብዅሉ ዘበን ህይወትኩም ንእግዚኣብሄር ኣምላኽኩም ኪፈርህዎ ነቲ ህዝቢ ሰብኡትን ኣንስትን ቈልዑን ኣብ ደጌታትካ ዘሎ ጓናኻን ኣክቦም
እግዚኣብሄር ድማ ንሙሴ እትሞተላ መዓልቲ ቐሪባ እንሃ ንእያሱ ናባኻ ጸውዓዮ ኣነ ምእንቲ ኽእዝዞ ኸኣ ኣብ ድንኳን ምርኻብ ተረኸቡ በሎ
ሙሴን እያሱን ድማ ከይዶም ኣብ ድንኳን ምርኻብ ተረኽቡ
እግዚኣብሄር ከኣ ኣብቲ ድንኳን ብዓንዲ ደበና ተራእየ
እቲ ዓንዲ ደበና ኸኣ ኣብ ልዕሊ ኣፍ ድንኳን ቈመ
እግዚኣብሄር ድማ ንሙሴ በሎ እኔኻ ምስ ኣቦታትካ ኽትድቅስ ኢኻ እዚ ህዝቢ እዚ ኸኣ ኪትንስእ እዩ ደድሕሪ እቶም ናይታ ኣብኣ ዚአትዋ ዘሎ ምድሪ ጓኖት ኣማልኽቲ ኺምንዝር እዩ ሓዲጉኒ ኸኣ ነቲ ምስኡ ዝኣቶኽዎ ኺዳን ኬፍርሶ እዩ
በታ መዓልቲ እቲኣ ድማ ቊጥዓይ ኣብኦም ኪነድድ እዩ ክሐድጎም ገጸይውን ክሐብኣሎም እየ ኪውሐጡ ድማ እዮም ብዙሕ ሕሱም ነገርን ጸበባን ኪረኽቦም እዩ እሞ በታ መዓልቲ እቲኣ ኣምላኽና ኣብ ማእከልና ስለ ዘየሎዶ ኣይኰነን እዚ ሕሱም ነገር እዚ ረኺቡና ዘሎ ኪብሉ እዮም
ስለ እቲ ናብ ካልኦት ኣማልኽቲ ብምምላሶም ዝገበርዎ ዅሉ ኽፉእ ከኣ ኣነ በታ መዓልቲ እቲኣ ገጸይ ፈጺመ ኽሐብእ እየ
ሕጂ ኸኣ እዚ መዝሙር እዚ ንኣኻትኩም ጽሐፉ እሞ እዚ መዝሙር እዚ ምእንቲ ኣብ ደቂ እስራኤል ምስክር ኪዀነኒ ንደቂ እስራኤል ምሀሮም ኣብ ኣፎም ድማ ኣንብሮ
ናብታ ነቦታቶም ዝመሐልኩሎም ጸባን መዓርን እተውሕዝ ም ድሪ ም ስ ኣእቶኹዎም እሞ በሊዖም ም ስ ጸገቡን ም ስ ሀጠሩን ናብ ካልኦት ኣማልኽቲ ይምለሱን የምልኽዎምን ንኣይ ግና ይንዕቁኒ ኺዳነይ ድማ የፍርሱ
ኪኸውን ድማ እዩ ብዙሕ ሕሰም ነገርን ጸበባን ምስ ረኸቡ እዚ መዝሙር እዚ ኻብ ኣፍ ዘርኦም ኣይርሳዕን እዩ እሞ ኣብ ቅድሚኦም ንምስክር ይመልሰሎም
ናብታ ዝመሐልኩሎም ምድሪ ገና ኸየእቶኽዎም እኳ እቲ ሎሚ ዚሐሰብዎ ሓሳቦም እፈልጥ ኣሎኹ
ሙሴ ድማ በታ መዓልቲ እቲኣ እዚ መዝሙር እዚ ጸሐፈ ንደቂ እስራኤል ከኣ መሀሮም
ንእያሱ ወዲ ነዌ ድማ ንስኻ ኢኻ ንደቂ እስራኤል ናብታ ዝመሐልኩሎም ምድሪ እተእትዎም እሞ ጽናዕ ትባዕ ኣነውን ምሳኻ ክኸውን እየ ኢሉ ኣዘዞ
ኰነ ድማ ሙሴ ቓላት እዚ ሕጊ እዚ ኣብ መጽሓፍ ጽሒፉ ምስ ወድኤ ሙሴ ነቶም ታቦት ኪዳን እግዚኣብሄር ዚጾሩ ሌዋውያን ከምዚ ኢሉ ኣዘዞም ነዚ መጽሓፍ እዚ ውሰዱ እሞ ኣብ ጎቦ ታቦት ኪዳን እግዚኣብሄር ኣምላኽኩም ኣንብርዎ ኣብኡ ዀይኑ ንምስክር ይኹንካ
ኣነ ዕልወትካን ትሪ ኽሳድካን እፈልጥ ኣሎኹ እሞ እንሆ ሎሚ ኣነ ገና ብህይወት ም ሳኻትኩም ኣሎኹ እኳ ንእግዚኣብሄር ዝዐሎኹምዎስ ድሕሪ ሞተይ ግዳ ኽንደይ ኣዝዩ ኺገድድ እዩ
ሕጂ ኸኣ ዓበይቲ ነገዳትኩምን መኳንንትኹምን ኣክቡለይ እዚ ነገር እዚ ድማ ኣብ ኣእዛኖም ክዛረቦም ሰማይን ምድርን ከኣ ከመስክረሎም እየ
ድሕሪ ሞተይ ብርግጽ ንርእስኹም ከም እተባላሽዉ ካብታ ዝኣዘዝኩኹም መገዲ ድማ ከም እተግልሱ እፈልጥ ኣሎኹ እሞ ንእግዚኣብሄር ብግብሪ ኣእዳውኩም ከተዀርይዎ ኣብ ቅድሚኡ ኽፉእ ስለ ዝገበርኩም ንዳሕራይ ዘበን ሕሱም ነገር ኪረኽበኩም እዩ
ሙሴ ድማ ኣብ እዝኒ ዅላ ማሕበር እስራኤል ቃላት እዚ መዝሙር ኽሳዕ ዚውዳእ ነገሮም
ክዛረብ እየ እሞ ሰማያት ጽን በሉ ምድሪ ኸኣ ቃል ኣፈይ ትስማዕ
ትምህርተይ ከም ዝናም ይኻፊ ዘረባይ ከኣ ከም ዛዕዛዓ ይውረድ
ከም ጥሚቕ ኣብ ልዕሊ ለምለም ከም ብርቱዕ ዝናም ኣብ ልዕሊ ሳዕሪ
ስም እግዚኣብሄር እነግር ኣሎኹ እሞ ንኣምላኽና ኣዕብይዎ
ኵሉ መገዱ ፍርዲ እዩ እሞ እቲ ኸውሒ ግብሩ ፍጹም እዩ ዓመጽ ዜብሉ ኣምላኽ እምነት እዩ ንሱ ጻድቕን ቅኑዕን እዩ
ንሳቶም ተባላሸውዎ ደቁ ኣይኰኑን ነውራማት እዮም ሓረመኛን ቄናንን ወለዶ ኣዮም
ኣታ ዓሻን ዘይለባምን ህዝቢ ንእግዚኣብሄር እዚዶ ትፈድይዎ እቲ ዝፈጠረካ ኣቦኻስ ንሱዶ ኣይኰነን ዝገበረካን ዘዳለወካን ንሱ እዩ
እተን ጥንታውያን መዓልትታት ዘክር ዓመታት እቶም ውሉድ ወለዶ ኣስተብህሉ ነቦኻ ጠይቆ ንሱ ኸኣ ኬግህደልካ እዩ ዓበይትኻውን ኪነግሩኻ እዮም
እቲ ልዑል ንህዝብታት ምስ ኣረስተዮም ንደቂ ኣዳም ምስ ፈላለዮም ከም ቊጽሪ ደቂ እስራኤል ዶባት ህዝብታት መደበ
ግደ እግዚኣብሄር ህዝቡ እዩ እሞ ያእቆብ ድማ ክፍሊ ርስቱ
ኣብ ድምዊ ባድማ በረኻ ኣራዊት ዜድህዩልይ ኣብ ምድሪ በረኻ ረኸቦ
ከበቦን ተኸናኸኖን ከም መርዓት ዓይኑ ሐለዎ
ንስሪ ጨጨውቱ ኸም ዜንፍር ኣብ ልዕሊኦም ከኣ ከም ዚዝምቢ ኣኽናፉ ዘርጊሑ ወሰዶ ኣብ ከነቲቱ ኸኣ ጾሮ
እግዚኣብሄር በይኑ መርሖ ምስኡ ጓና ኣምላኽ ኣይነበረን
ኣወጢሑ ብበረኽቲ ምድሪ ኣሕለፎ እቶት ግራሁ በልዔ ካብ ከውሒ መዓር ኣምጸዮ ካብ ተሪር ከውሒ ኸኣ ዘይቲ
ጠስሚ ላምን ጸባ በጊዕን ምስ ስብሒ ገንሸልን ደዓውል ባሳንን ኣጣልን ምስ ስብሒ ፍቱግ ስርናይ ካብ ደም ኣስካል ከኣ ወይኒ ሰቴኻ
ይሹሩን ግና ሀጠረ እሞ ተናድሔ ሰባሕካ ረጐድካ ከረሽካ
ሽዑ ነቲ ዝገበሮ ኣምላኽ ሐደጎ ንኸውሒ ምድሓኑ ነዐቖ
ብጓኖት ኣማልኽቲ ኣቕንእዎ ብጽያፍ ኣናደድዎ
ኣምላኽ ንዘይኰኑ ኣጋንንቲ ንዘይፈልጥዎም ኣማልኽቲ ኣቦታትኩም ንዘይፈርህዎም ሕጂ ቕሩብ ንዝመጹ ሓደስቲ ኣማልኽቲ ሰውኡ
ዝወለደካ ኸውሒ ሓደግካ ዝፈጠረካ ኣምላኽ ድማ ረሳዕካ
ኣወዳቱን ኣዋልዱን ስለ ዘዀረይዎ እግዚኣብሄር ከኣ ርእዩ ደርበዮም
በለ ድማ ንሳቶም ሓረመኛ ወለዶ እምነት ዜብሎም ደቂ እዮም እሞ ገጸይ ክሀብኣሎም እየ መወዳእታኦም እንታይ ምዃኑ ኽርኢ እየ
ንሳቶም ኣም ላኽ ብዘይኰነ ኣቕንኡኒ ብኸንቱነቶም ኣዀረዩኒ
ኣነ ኸኣ ህዝቢ ብዘይኮነ ከቕንኦም ብዓሻ ህዝቢ ከዀርዮም እየ
ብዅራይ ሓዊ ነዲዱ እዩ እሞ ክሳዕ ታሕታይ ሲኦል ይነድድ ንም ድሪ ም ስ ፍሬኣ ይበልዓ መሰረታት ኣኽራን ድማ የሕርር
ክፉእ ኣብ ልዕሊኦም እእክብ ፍላጻይ እውርውረሎም
ብጥሜት ይምህምኑ ብረስኒ ዓሶን ብመሪር ፌራን ይብልዑ
ኣስናን ኣራዊት ምስ ሕንዚ ለመምታ ምድሪ ኽሰደሎም እየ
ሴፍ ኣብ ወጻኢ ኣብ ውሽጢ ቤትውን ፍርሃት ንጐበዝን ንቘንጆን ንዚጠቡ ም ስ ሸያብ ኪውድኦም እዩ
ም በልኩ ፋሕ ከብሎም መዘከርታኦም ካብ ማእከል ሰብ ክጥርስ
ግናኸ ምቊንጻብ ጸላኢ ፈራህኩ እቶም ወደረኛታቶም ተጋግዮም ነዚ ዅሉ እታ ልዕልቲ ኢድና ደኣ እምበር እግዚኣብሄር ኣይኰነን ዝገበሮ ከይብሉ
ም ኽሪ ዝጠፍኦም ህዝቢ እዮም እሞ ም ስትውዓል ከኣ የብሎም ን
ነዚ ኼስተውዕልዎ ነቲ ዳሕራዮም ድማ ኪሀስቡስ ለባማት ደኣ እንተ ዚዀኑ
እቲ ኸውሖም እንተ ዘይሸጦም እግዚኣብሄር ከኣ ኣሕሊፉ እንተ ዘይህቦም ሲ ከመይ ገይሩ ደኣ ሓደስ ንሽሕ ይሰጎም ክልተስ ንዓሰርተ ሽሕ የህድምዎም እቲ ኸውሖም ከም ከውሕና ኣይኰነን እሞ ጸላእትና ድማ በዚ ፈረዲ እዮም
ወይኖም ካብ ወይኒ ሶዶም ካብ ግራት ጎሞራ ኸኣ እዩ እሞ ዘቢቦም መርዛም ዘቢብ ኣስካሎም ድማ መሪር እዩ
ወይኖም ሕንዚ ገበል ዝበርትዔ ሕንዚ መንደላይ ተመን ከኣ እዩ
እዚ ኣባይ ተኣርኒቡ ኣብ መዝገበይ ከኣ ተሐቲሙዶ ኣይኰነን መዓልቲ ጥፍኣቶም ቀረባ እቲ እተዳለወሎም ከኣ ቀልጢፉ ኺመጽእ እዩ እሞ በታ ኣእጋሮም ዚሰናኸለላ ጊዜ ምፍዳይ ሕነን ምኽሓስን ናተይ እዩ
ሓይሎም ከም እተወድኤ እተዐጽወን እተሐድገን ከም ዜልቦ ድማ ምስ ረአየ እግዚኣብሄር ንህዝቡ ኺብይን እዩ እሞ ንባሮቱ ኸኣ ኪርሕርሓሎም እዩ
ሽዑ ይብል እቶም ኣማልኽቶም እቲ ዚእመንዎ ኸውሒ እቶም ስብሒ መስዋእቲ ሕሩዶም ዝበልዑ ወይኒ መስዋእቲ መስቴኦም ከኣ ዝሰተዩ ኣበይ ኣለዉ ይተንስኡ እሞ ይርድኡኹም መጸግዒውን ይኹኑኹም
ኣነ ኣነ እየ ንሱ ምሳይ ካልእ ኣምላኽ ከም ዜልቦ ድማ ሕጂ ርኣዩ
ኣነ እቐትል ህያው እገብር ኣነ ኤቚስል ድማ ካብ ኢደይ ዜድሕን ከኣ የልቦን
ኢደይ ንሰማይ ኤልዕል እሞ ኣነ ንዘለኣለም ህያው እየ እብል
ነቲ ዜንበልብል ሴፈይ ምስ ሰሐልኩ ኢደይውን ፍርዲ ምስ እትሕዝ ንተጻረርተይ ክብቀሎም እየ ንዚጸልኡኒውን ክፈድዮም እየ ካብ ደም ቅቱላትን ምሩኻትን ንፍላጻታተይ ብደም ከስክሮ እየ
ሴፈይ ድማ ካብ ርእሲ መራሕቲ እቲ ጸላኢ ስጋ ኺውሕጥ እዩ
ንደም ባሮቱ ተበቂሉ ንመጻርርቱ ሕነ ኺፈዲ ንምድሩ ንህዝቡ ኺዕረቕ እዩ እሞ ኣቱም ህዝብታት ምስ ህዝቡ ተሐጐሱ
ሙሴ ድማ ንሱ ምስ እያሱ ወዲ ነዌ መጺኡ ኣብ እዝኒ እቲ ህዝቢ ዅሉ ቓላት እዚ መዝሙር እዚ ተዛረበ
ሙሴ ኸኣ ኵሉ እዚ ነገር እዚ ንዅሉ እስራኤል ተዛሪቡ ወድኤ በሎም ድማ እዚ ኣነ ሎሚ ዝምስክረልኩም ዘሎኹ ኽሉ ቓላት ንደቅኹም ተጠንቂቖም ኪገብርዎ ኽትእዝዝዎም ዅሉ ቓላት እዚ ሕጊ እዚ ኣብ ልዕብኹም ኣንብርዎ
እዚ ነገር እዚ ህይወትኩም እዩ እም በር ከንቱ ነገር ኣይኰነን ኣብታ ንስካትኩም ክትወርስዋ ንዮርዳኖስ እትሳገርዎ ዘሎኹም ምድሪ ድማ በዚ ነገር እዚ መዓልትታትኩም ተንውሑ
እግዚኣብሄር ድማ በታ መዓልቲ እቲኣ ንሙሴ ከምዚ ኢሉ ተዛረቦ ናብዚ ኣብ መንጽር ያሪኮ ኣብ ምድሪ ሞኣብ ዘሎ ኸረን ዓባሪም ናብ ከረን ኔቦ ደይብ እሞ ነታ ኣነ ንደቂ እስራኤል ንርስቲ ዝህቦም ምድሪ ኸነኣን ርኣያ
ከምቲ ኣሮን ሓውካ ኣብ ከረን ሁር ዝሞተ ናብ ህዝቡ ኸኣ እተኣከበ ንስኻ ድማ ኣብቲ እትድይቦ ኸረን ሙት ናብ ህዝብኻውን ተኣከብ
እዚ ኣብ ማይ መሪባ ኣብ ቃዴስ ኣብ በረኻ ሲን ኣብ ማእከል ደቂ እስራኤል ስለ ዝዓመጽኩምን ኣብ ማእከል ደቂ እስራኤል ከኣ ስለ ዘይደቀስኩምኒ እዩ
ነታ ኣነ ንደቂ እስራኤል ዝህቦም ምድሪ ኣማዕዲካ ትርእያ ናብኣ ግና ኣይትኣቱን ኢኻ
ሙሴ እቲ ናይ ኣምላኽ ሰብ ቅድሚ ሞቱ ንደቂ እስራኤል ዝባረኾም በረኸት እዚ እዩ
በለ ድማ እግዚኣብሄር ካብ ሲና መጸ ካብ ሰዒር ድማ ተላዕለሎም ካብ ከረን ጳራን ኣንጸባረቐ ካብ ኣእላፋት ቅዱሳን መጸ ካብ የማናዩ ናይ ሕጊ ሓዊ ወጸሎም
እወ ንሱ ንህዝብታት የፍቅሮም ኵሎም ቅዱሳኑ ኣብ ኢድካ እዮም ኣብ እግርካ ይቕመጡ ካብ ቃላትካ ድማ ይቕበሉ
ሙሴ ኸኣ ሕጊ ርስቲ ማሕበር ያእቆብ ኣዘዘና
ሓላቑ ህዝቢ ነገዳት እስራኤል ዅሎም ብሓደ ምስ ተኣከቡ ንሱ ኣብ ይሹሩን ንጉስ ነበረ
ሮቤል ይንበር ኣይሙት ሰቡ ግና ሒደት ይኹኑ
ንይሁዳ ኸኣ እዚ እዩ በለ ድማ ዎ እግዚኣብሄር ቃል ይሁዳ ስማዕ ናብ ህዝቡ ከኣ ኣእትዎ ኣእዳዉ ይጽንዓሉ ካብ ተጻረርቱ ረዳኢ ኹኖ
ብዛዕባ ሌዊ ድማ በለ ቱሚምካን ኡሪምካን ነቶም ሕያዎት ሰብካ እዮም ነቶም ኣብ ማሳ ዝፈተንካዮም ነቶም ኣብ ማይ መሪባ እተረኸራኸርካዮም ብዛዕባ ኣቦኡን ኣዲኡን ኣይርኤኽዎምን ዝበለ ነሕዋቱ ኣየለለዮምን ንደቁ ኸኣ ኣይፈለጦምን
ቃልካ ሐልዮም እዮም እሞ ኪዳንካ ኣጽንዑ
ንያእቆብ ፍርድታትካ ንእስራኤል ድማ ሕግኻ ኺምህሩ ዕጣን ናብ ኣፍንጫኻ ምሉእ ዚሐርር መስዋእቲውን ኣብ መሰውኢኻ ኬቕርቡ እዮም
ዎ እግዚኣብሄር ሓይሉ ባርኽ ግብሪ ኢዱ ኸኣ ተቐበል
መሊሶም ከይትንስኡስ ሕቘ ቕቶም ዚጸልእዎ መጻርርቱ ስበር
ብዛዕባ ብንያም በለ ፍቁር እግዚኣብሄር ምስኡ ብህድኣት ኪነብር እዩ ምሉእ መዓልቲ የጽልሎ ኣብ መንጎ መንኩቡ ድማ ይሐድር
ብዛዕባ ዮሴፍ ድማ በለ ምድሩ ብእግዚኣብሄር እተባረኸት ትኹን በቲ ኽቡር ናይ ሰማይ ነገርን ብኣውልን በቲ ኣብ ታሕቲ ንቡር ዘሎ መዓሙቚ በቲ ኽቡር እቶት ጸሓይ በቲ በዋርሕ ዚበቊል ክቡር ነገር ከኣ
በቲ ናይ ጥንታውያን ኣኽራን ዝሔሸ ነገር በቲ ናይ ዘለኣለም ኵርባታት ድማ ዝኸበረ ነገር በቲ ናይ ምድሪ ኽቡር ነገርን ምልኣታን በቲ ኣብ ኣሻዅ ቈጥቋጥ ዝነበረ ሞገስውን እዚ ኣብ ርእሲ ዮሴፍ ኣብ መንበስበስታ እቲ ኻብ ኣሕዋቱ እተፈለየ ይምጻእ
ግርማ እቲ በዅሪ ኣርሓኡ ናቱ እዩ ኣቕርንቱ ኣቕርንቲ ጎባይ እዩ ብእኡ ገይሩ ንዅሎም ህዝብታት ክሳዕ ወሰናት ምድሪ ይወግኦም እዚኣቶም ኣእላፋት ኤፍሬምን ኣሽሓት ምናሴን እዮም
ብዛዕባ ዛብሎን ድማ በለ ኣታ ዛብሎን ብምውጻእካ ባህ ይበልካ
ኣታ ይሳኮርውን ኣብ ድንኳናትካ
ሃብቲ ባሕርን ኣብ ሑጻ እተሐብኡ መዝገብን ኪጠብዉ እዮም እሞ ንህዝብታት ናብ ከረን ኪጽውዑ ኣብኡ መስዋእቲ ጽድቂ ኬቕርቡ እዮም
ብዛዕባ ጋድ ድማ በለ እቲ ንጋድ ዘግፍሔ ብሩኽ ይኹን
ከም ኣንስተይቲ ኣንበሳ ይሰፍር ቅልጽምን መንበስበስታን ይሰብር ግደ ሓጋጊ ኣብኡ ተዐቚሩ ነበረ እሞ እቲ ቐዳማይ ንርእሱ ሐረየ ም ስ ሓላቑ ህዝቢ መጸ ም ስ እስራኤል ኰይኑ ኸኣ ጽድቂ እግዚኣብሄርን ፍርዱን ፈጸመ
ብዛዕባ ዳን ድማ በለ ዳን ካብ ባሳን ዚዘልል ሽደን ኣንበሳ እዩ
ብዛዕባ ንፍታሌም ውን በለ ንፍታሌም በረኸት እግዚኣብሄር ዝመልኦ ጽጉብ ጸጋ እዩ ንስኻ ንምዕራብን ንደቡብን ውረስ
ብዛዕባ ኣሴር ከኣ በለ ኣሴር በወዳት ብሩኽ በሕዋቱውን ፍትዊ ይኹን
ኣእጋሩ ኸኣ ኣብ ዘይቲ ይጥለቕ
መሸጐሪኻ ሓጺንን ኣስራዝን ሓይልኻ ድማ ከም መዓልትታትካ ይኹን
ዎ ይሹሩን ነቲ ንረድኤትካ ብልዕልናኡ ኣብ ደበናታትን ኣብ ሰማያትን እተወጥሔ ኣምላኽ ዚመስሎ የልቦን
እቲ ኣምላኽ ጥንቲ መንበሪኻ እዩ እተን ዘለኣለማውያን ቀላጽሙ ድማ ኣብ ታሕቲ ኣለዋ ንጸላኢ ኻብ ቅድሜካ ሰጐጎ ኣጥፍእ ድማ በለ
እስራኤል ብህድኣት ይነብር እቲ በይኑ ዘሎ ዔላ ያእቆብ ኣብ ምድሪ ስርናይን ወይንን እዩ ሰማዩ ድማ ኣውሊ የንጠብጥብ
ዎ እስራኤል ብጹእ ኢኻ ብእግዚኣብሄር ዝደሐነ ህዝቢ መን እዩ ኸማካ ዋልታ ሓገዝካ ንሱ ድማ ሴፍ ሓበንካ እዩ
ጸላእትኻ ኺግዝኡ እዮም ንስካ ድማ ኣብ ልዕሊ በረኽቶም ክትረግጽ ኢኻ ሙሴ ድማ ካብ ጐልጐል ሞኣብ ናብ ከረን ኔቦ ናብ ርእሲ እቲ ኣብ መንጽር ያሪኮ ዘሎ ጲስጋ ደየበ
እግዚኣብሄር ከኣ ንብዘላ ሃገር ጊልኣድ ክሳዕ ዳን ኣርኣዮ
ብዘላ ንፍታሌምን ሃገር ኤፍሬምን ምናሴን ብዘላ ምድሪ ይሁዳ ኸኣ ክሳዕ ባሕሪ ምዕራብ እቲ ደቡብ ድማ እቲ ጐልጐል ለሰ ያሪኮ ከተማ ተምሪ ክሳዕ ጾኣር ኣርኣዮ
እግዚኣብሄር ድማ እታ ንኣብርሃምን ንይስሃቅን ንያእቆብን ንዘርእኻ ኽህባ እየ ኢለ ዝመሐልኩሎም ምድሪ እዚኣ እያ ብዓይንኻ ኣርኤኹኻ ናብኣ ግና ኣይትሳገርን በሎ
ሙሴ ባርያ እግዚኣብሄር ከምቲ ቓል እግዚኣብሄር ኣብ ምድሪ ሞኣብ ኣብኣ ሞተ
ኣብ ምድሪ ሞኣብ ኣብ መንጽር ቤትጴኦር ኣብ ዘሎ ለሰ ቐበሮ
ክሳዕ ሎም መዓልቲ ከኣ ንመቓብሩ ዚፈልጦ ሰብ የልቦን
ሙሴ ኺመውት ከሎ ወዲ ሚእትን ዕስራን ዓመት ነበረ ኣዒንቱ ኣይሐመቓን ሓይሉውን ኣይደኸመን ነበረ
ደቂ እስራኤል ድማ ንሙሴ ኣብ ጐላጕል ሞኣብ ሰላሳ መዓልቲ በኸዩሉ
እተን ንሙሴ ዝበኸዩለን መዓልታት ሓዘኖም ብእኡ ተወድኣ
ንእያሱ ወዲ ነዌ ድማ ሙሴ ኢዱ ስለ ዘንበረሉ መንፈስ ጥበብ መልኦ
ደቂ እስራኤል ከኣ ከምቲ እግዚኣብሄር ንሙሴ ዝአዘዞ ገይሮም ተአዘዎ
በቲ ኣብ ምድሪ ግብጺ ኣብ ፈርኦን ኣብ ገላዉኡን ኣብ ብዘላ ምድሩን ተእምርትን ተኣምራትን ኪገብር እግዚኣብሄር ዝለኣኾ
በቲ ዅሉ ናይ ሓያል ኢድን በቲ ሙሴ ኣብ ቅድሚ ዅሎም እስራኤል ዝገበሮ ኹሉ ዓብዪ መፍርህ ነገርን ከምቲ እግዚኣብሄር ገጽ ንገጽ ዝፈለጦ ኸም ሙሴ ዝበለ ነብዪ ድሕሪኡ ኣብ እስራኤል ኣይተንስኤን
ኰነ ኸኣ ድሕሪ ሞት ሙሴ ባርያ እግዚኣብሄር እግዚኣብሄር ንእያሱ ወዲ ነዌ ኣገልጋሊ ሙሴ ከምዚ ኢሉ ተዛረቦ ሙሴ ባርያይ ሞተ ሕጂ ድማ ተንስእ ንስኻን ብዘሎ እዚ ህዝቢ እዝን ናብታ ኣነ ንኣታቶም ንደቂ እስራኤል ዝህቦም ምድሪ ነዚ ዮርዳኖስ ተሳገሮ
ከምቲ ንሙሴ እተዛረብክዎ ከብዲ እግርኹም ዝረገጸታ ዘበለት ቦታ ንኣኻትኩም ሂበኩም ኣሎኹ
ዶብኩም ካብ በረኻን ካብዚ ሊባኖስን ክሳዕ እቲ ዓብዪ ርባ ርባ ኤፍራጥስ ብዘላ ምድሪ ሔታውያንን ክሳዕ እቲ ኣብ ምዕራብ ጸሓይ ዘሎ ዓብዪ ባሕርን ኪኸውን እዩ
ምሉእ ዕድሜኻ ዚቃወመካ ሰብ የልቦን
ምስ ሙሴ ኸም ዝነበርኩ ምሳኻ ድማ ክኸውን እየ
ኣይሐድገካን ኣይጥንጥነካንውን
እታ ነቦታቶም ክህቦም ዝመሐልኩሎም ምድሪ ንስኻ ነዚ ህዝቢ እዚ ኸተረስትዮም ኢኻ እሞ ጽናዕ ትባዕ
ከምቲ ሙሴ ባርያይ ዝኣዘዘካ ዅሉ ሕጊ ንም ግባሩ ኽትሕልዎ ጥራይ ደኣ ጽናዕን ኣዚኻ ትባዕን
ናብ እትኸዶ ዅሉ ም እንቲ ኪቐንዓካስ ካብኡ ንየማን ኰነ ንጸጋም ኣይተግልስ
ነቲ ኣብኡ እተጻሕፈ ም እንቲ ተጠንቂቕካ ኽትገብሮስ መዓልትን ለይትን ኣስተንትኖ እምበር እዚ መጽሓፍ ሕጊ እዚ ኻብ ኣፍካ ኣይተፍለ
ሽዑ መገድኻ ተቕንዕ እሞ ሽዑ ድማ ኪሰልጠካ እዩ
ጽናዕ ትባዕ ኢለዶ ኣይኣዘዝኩኻን እግዚኣብሄር ኣም ላኽካ ኣብ እትኸዶ ዅሉ ም ሳኻ እዩ እሞ ኣይትፍራህ ኣይትሸበር ከኣ
ሽዑ እያሱ ነቶም መኳንንቲ ህዝቢ ኸምዚ ኢሉ ኣዘዞም ብማእከል ሰፈር ሕለፉ ነቲ ህዝቢ ድማ ነታ እግዚኣብሄር ኣምላኽኩም ምእንቲ ክትወርስዋ ንርስቲ ዚህበኩም ምድሪ ኽትአትውዋስ ድሕሪ ሰለስተ መዓልቲ ነዚ ዮርዳኖስ እዚ ኽትሳገሩ ኢኹም እሞ ስንቅኹም ኣዳልዉ ኢልኩም ኣዝዙ
እያሱ ድማ ንደቂ ሮቤልን ንደቂ ጋድን ንፈረቓ ነገድ ምናሴን ከምዚ ኢሉ ተዛረቦም እቲ ሙሴ ባርያ እግዚኣብሄር ከምዚ ኢሉ ዝአዘዘኩም ቃል ዘክሩ እግዚኣብሄር ኣምላኽኩም ኬዕርፈኩም እዛ ምድሪ እዚኣ ኸኣ ኪህበኩም እዩ
ኣንስትኹምን ሕጻናትኩምን ከብትኹምን ኣብታ ሙሴ ኣብ ማዕዶ ዮርዳኖስ ዝሀበኩም ምድሪ ይንበሩ
ንስኻትኩም ግና እግዚኣብሄር ከምቲ ንኣኻትኩም ነሕዋትኩም ድማ ክሳዕ ዘዕርፎም ንሳቶም ከኣ እታ እግዚኣብሄር ኣምላኽኩም ዚህቦም ምድሪ ኽሳዕ ዚወርሱ ሓያላት ጀጋኑ ዘበልኩም ኵላትኩም ኣጽዋር ሒዝኩም ነሕዋትኩም ክትድግፉ ቐቅድሚኦም ሕለፉ
ድሕርቲ ናብታ ሙሴ ባርያ እግዚኣብሄር ኣብ ማዕዶ ዮርዳኖስ ብሸነኽ ምብራቕ ጸሓይ ዝሀበኩም ምድሪ ርስትኹም ክትወርስዋ ኽትምለሱ ኢኹም
ንእያሱ ድማ ከምዚ ኢሎም መለሱሉ ዝአዘዝካና ዅሉ ንገብር ናብ ዝለአኽካና ዘበለውን ንኸይድ
ከምቲ ንሙሴ ብዅሉ እተኣዘዝናዮ ንኣኻ ኸኣ ክንእዘዘካ ኢና
ሓንትስ እግዚኣብሄር ኣምላኽካ ደኣ ከምቲ ምስ ሙሴ ዝነበረ ምሳኻ ድማ ይኹን
ዝዀነ ሰብ ንቓልካ ዚአብን ንዅሉ እትእዝዘና ዘረባኻ ዘይሰምዕን ይሙት
ሓንትስ ጽናዕ ትባዕ ደኣ
እያሱ ወዲ ነዌ ድማ ካብ ሽጢም ንኽልተ ሰብ ኬድኩም ነታ ሃገርን ንያሪኮን ርኣዩ ኢሉ ኺስልዮ ብሕቡእ ሰዶም
ንሳቶም ድማ ከይዶም ኣብ ቤት ረሃብ ዝስማ ኣመንዝራ ሰበይቲ ኣተዉ ኣብኣውን ሐደሩ
ንንጉስ ያሪኮ ኸኣ እንሆ ሰባት ካብ ደቂ እስራኤል ነዛ ሃገር ኪስልይዋ ብለይቲ ናብዚ ኣትዮም ኣለዉ ኢሎም ነገርዎ
ንጉስ ያሪኮ ድማ እዞም ናባኺ መጺኦም ናብ ቤትኪ ዝአተዉ ሰባት ንዅላ ሃገር ኪስልዩ ዝመጹ እዮም እሞ ኣውጽእዮም ኢሉ ናብ ረሃብ ለኣኸ
እታ ሰበይቲ ኸኣ ነቶም ክልተ ሰብ ወሲዳ ሐብኣቶም በለት ድማ እወ ሰባትሲ አትዮምኒ ነይሮም ካበይ ምዃኖም ግና ኣይፈለጥኩም
ኰነ ኸኣ እቶም ሰባት እቲኦም ደገ እትዕጸወላ ጊዜ ብጸልማት ወጹ ናበይ ከም ዝኸዱ ኣይፈለጥኩን
ቀልጢፍኩም ደድሕሪኦም ስዐቡ እሞ ክትረኽብዎም ኢኹም
ንሳ ግና ናብ ናሕሲ ቤታ ኣደይባ ኣብቲ ናሕሲ ተሰጢሑ ብዝነበረ ሓሰር እንጣጢዕ ሐብኣቶም
እቶም ሰባት ከኣ መገዲ ዮርዳኖስ ክሳዕ እቲ መሳገሪታት ደድሕሪኦም ሰዐቡ
እቶም ደድሕሪኦም ዚስዕቡ ምስ ወጹ ኸኣ እቲ ደገ ተሸጐረ
ንሳቶም ገና ኸይደቀሱ እታ ሰበይቲ ናብኦም ናብ ናሕሲ ደየበት
ነቶም ሰባት ከኣ በለቶም እግዚኣብሄር እዛ ሃገር እዚኣ ኸም ዝሃበኩም ፍርሃትኩም ድማ ኣብ ልዕሌና ኸም ዝወደቐ ዅሎም ኣብዛ ሃገር ዚነብሩ ኸኣ ኣብ ቅድሜኹም ከም ዝመከኹ ፈለጥኩ
እቲ ኻብ ምድሪ ግብጺ ኽትወጹ ኸሎኹም እግዚኣብሄር ንባሕሪ ኤርትራ ኣብ ቅድሜኹም ከምዘንቀጾ ኣብ ስግር ዮርዳኖስ ኣብ ዝነበሩ ኽልቲኦም ነገስታት ኣሞራውያን ከኣ ዝገበርኩምዎ ንሲሆንን ንዖግን ከም ዘጥፋእኩምዎም ሰሚዕና ኢና እሞ እግዚኣብሄር ኣምላኽኩም ንሱ ኣብ ሰማይ ኣብ ላዕሊ ኣብ ምድሪ ኸኣ ኣብ ታሕቲ ኣምላኽ እዩ እሞ ምስ ሰማዕናዮ ልብና መኸከ ኣብ ቅድሜኹም ድማ ትንፋስ ኣብ ሰብ ኣይቈመትን
ሕጂ ኸኣ በጃኹም ኣነ ምሕረት ካብ ገበርኩልኩም ንስኻትኩም ድማ ንቤት ኣቦይ ምሕረት ክትገብሩላ ነቦይን ነደይን ነሕዋተይን ንኣሓተይን ዘለዎም ኵሉ ድማ ብህይወቶም ክትሐድግዎም ነፍሳትናውን ካብ ሞት ከተድሕኑ ብእግዚኣብሄር ምሐሉለይ ርግጽ ምልክት ከኣ ሀቡኒ
እቶም ሰባት ከኣ እንገብሮ ዘሎና እንተ ዘይገለጽኩም ኣብ ክንዳኹም ነፍስና ንሞት ነሕልፍ
ኪኸውን ድማ እዩ እግዚኣብሄር እዛ ምድሪ እዚኣ ምስ ሀበና ምሕረትን እምነትን ንገብረልኪ በልዋ
ቤታ ኣብ ልዕሊ መንደቕ መካበብያ ነበረት ንሳ ድማ ኣብ ልዕሊ መካበብያ ትነብር ነበረት እሞ ገመድ ገይራ ብመስኰት ኣውረደቶም
እቶም ደለይቲ ኸይረኽቡኹምሲ ንኸረን ኣቢልኩም ኪዱ እቶም ደለይቲ ኽሳዕ ዚምለሱ ኸኣ ኣብኡ ሰለስተ መዓልቲ ተሐብኡ ድሓር ድማ መገድኹም ኪዱ በለቶም
እቶም ሰባት ከኣ በልዋ ንሕና ኻብዚ ዘምሐልክና ማሕላ ንነጽህ እንሆ ንሕና ናብዛ ሃገር ክንኣቱ ከሎና ነዚ ቐይሕ ገመድ እዚ ኣብቲ ብእኡ ዘውረክና መስኰት አንጠልጥልዮ
ነቦኽን ነዴኽን ነሕዋትክን ንዅሉ ቤት ኣቦኺውን ናባኺ ኣብ ቤት ኣክብዮም
ኪኸውን ድማ እዩ ካብ ማዕጾ ቤትኪ ንግዳም ዝወጸ ዘበለ ደሙ ኣብ ርእሱ እዩ ንሕና ግና ንጹሃት ኢና
ንዝዀነ ኻብቶም ምሳኺ ኣብ ቤት ዘለዉ ኢድ እንተ ተንከዮ ኸኣ ደሙ ኣብ ርእስና ይኹን
ተግባርና እንተ ገለጽኪ ድማ ካብዚ ዘምሐልክና ማሕላ ንጹሃት ኢና
ንሳ ኸኣ ከምቲ ዝበልኩምዎ ይኹን ኢላ ሰደደቶም
ንሳቶምውን ከዱ
ነቲ ቐይሕ ገመድ ድማ ኣብቲ መስኰት ኣሰረቶ
ንሳቶም ከኣ ከዱ እሞ ናብቲ ኸረን በጽሑ እቶም ደለይቲ ኽሳዕ ዚምለሱ ኸኣ ኣብኡ ሰለስተ መዓልቲ ገበሩ
እቶም ደለይቲ ድማ ኣብ ኵሉ መገዲ ደለይዎም ኣይረኸብዎም ን ከኣ
እቶም ክልተ ሰባት ድማ ተመሊሶም ካብቲ ኸረን ወረዱ ተሳጊሮም ከኣ ናብ እያሱ ወዲ ነዌ መጹ
ዝረኸቦም ዘበለ ዅሉ ኸኣ ኣዛረብዎ
ንእያሱ ድማ እግዚኣብሄር ንብሃገራ ኣብ ኢድና ሂቡና እዩ እሞ እቶም ኣብታ ሃገር ዚነብሩ ዅሎም ኣብ ቅድሜና መኸኹ በልዎ
ንጽብሒቱ ኸኣ እያሱ ኣንጊሁ ተንስኤ ንሱን ኵሎም ደቂ እስራኤልን ካብ ሽጢም ነቐሉ ናብ ዮርዳኖስ ድማ መጹ ገና ኸይተሳገሩ ኸኣ ኣብኡ ሐደሩ
ኰነ ኸኣ ድሕሪ ሰለስተ መዓልቲ እቶም መኳንንቲ ብማእከል ሰፈር ሐለፉ ነቶም ህዝቢ ድማ ከምዚ ኢሎም ኣዘዝዎም እዛ መገዲ እዚኣ ቕድሚ እዚ ኣይሐለፍኩምዋን ኢኹም እሞ እታ እትኸድዋ መገዲ ምእንቲ ኽትፈልጥዋ እቶም ካህናት ሌዋውያን ነቲ ታቦት ኪዳን እግዚኣብሄር ኣምላኽኩም ጾይሮምዎ ምስ ርኤኹም ንስኻትኩም ድማ ካብ ሰፈርኩም ነቒልኩም ስዐብዎ ኣብ መንጎኹምን ኣብ መንጎኡን ግና ክልተ ሽሕ እመት ስፍሪ ዚኣክል ዝምርሓቑ ይኹን እምበር ኣይትቕረብዎ
እያሱ ነቶም ህዝቢ እግዚኣብሄር ጽባሕ ኣብ ማእከልኩም ዜገርም ነገር ኪገብር እዩ እሞ ተቐደሱ በሎም
እያሱ ኸኣ ነቶም ካህናት ታቦት ኪዳን ተሰኪምኩም ቀቅድሚ ህዝቢ ሕለፉ ኢሉ ተዛረቦም
ሽዑ ታቦት ኪዳን ተሰኪሞም ቀቅድሚ ህዝቢ ኸዱ
እግዚኣብሄር ድማ ንእያሱ በሎ ከም ቲ ም ስ ሙሴ ዝነበርኩ ም ሳኻውን ከም ዘሎኹ ም እንቲ ኺፈልጡስ ሎሚ ኣብ ቅድሚ ዅሉ እስራኤል ከዕብየካ ኽጅምር እየ
ነቶም ታቦት ኪዳን ዚጾሩ ኻህናት ከኣ ንስኻ ናብቲ ገምገም ማይ ዮርዳኖስ ምስ መጻእኩም ኣብ ዮርዳኖስ ደው በሉ ኢልካ ኣዝዞም
እያሱ ኸኣ ንደቂ እስራኤል ናብዚ ቕረቡ እሞ ቃል እግዚኣብሄር ኣምላኽኩም ስምዑ በሎም
እያሱ ድማ በለ ህያው ኣምላኽ ኣብ ማእከልኩም ከም ዘሎ ንሱ ኸኣ ንኸነኣናውያንን ንሔታውያንን ንሃዋውያንን ንፈሬዛውያንን ንጌርጌሳውያንን ንኣሞራውያንን ንይቡሳውያንን ካብ ቅድሜኹም ፈጺሙ ኸም ዚሰጎም በዚ ኽትፈልጡ ኢኹም እንሆ እቲ ናይ ጐይታ ዅላ ምድሪ ታቦት ኪዳን ቀቅድሜኹም ናብ ዮርዳኖስ ይሐልፍ
ሕጂ ድማ ካብ ነገዳት እስራኤል ዓሰርተው ክልተ ሰብኣይ ከካብ ነገድ ሓደ ሰብኣይ ንኣኻትኩም ውሰዱ
ኪኸውን ድማ እዩ እቶም ታቦት እግዚኣብሄር ጐይታ ዅላ ምድሪ ዚጾሩ ኻህናት ከብዲ ኣእጋሮም ኣብ ማይ ዮርዳኖስ ደው ምስ በላ ሽዑ እቲ ማይ ዮርዳኖስ እቲ ኻብ ላዕሊ ዚወርድ ማይ የቋርጽ ሓደ ኺምራ ዀይኑ ደው ይብል
ኰነ ድማ እቶም ህዝቢ ንዮርዳኖስ ኪሳገሩ ኻብ ድንኳውንቶም ምስ ወጹ እቶም ካህናት ቀቅድሚ ህዝቢ ታቦት ኪዳን ይጾሩ ነበሩ እቶም ታቦት ዝጾሩ ናብ ዮርዳኖስ ምስ በጽሑ ኣእጋር እቶም ታቦት ኪዳን ዝጾሩ ካህናት ገምገም ማይ ዮርዳኖስ ምስ ጠምዓ ብዅሉ እቲ ጊዜ ዓጺድ ዮርዳኖስ ኣፍ ንኣፍ መሊኡ ነበረ እቲ ኻብ ላዕሊ ዚወርድ ዝነበረ ማይ ኣብ ኣዝዩ ርሑቕ ደው በለ እሞ ኣብታ ኣብ ጥቓ ጻርታ ዘላ ኣዳም እትብሀል ከተማ ሓደ ዅምራ ዀይኑ ቘመ
እቲ ናብ ባሕሪ ጐልጓል ናብ ባሕሪ ጨው ኣቢሉ ዚወርድ ማይ ከኣ ፈጺሙ ኣቋረጸ
እቲ ህዝቢ ድማ ኣብ መንጽር ያሪኮ ተሳገረ
እቶም ታቦት ኪዳን እግዚኣብሄር ዚጾሩ ኻህናት ከኣ ኣብቲ ማእከል ዮርዳኖስ ኣብቲ ንቑጽ ቀጥ ኢሎም ደው ኢሎም ነበሩ
ብዘሎ እቲ ህዝቢ ፈጺሙ ንዮርዳኖስ ክሳዕ ዚሳገሮ ኵሉ እስራኤል በቲ ንቑጽ ሓለፈ
ኰነ ኸኣ ብዘሎ እቲ ህዝቢ ንዮርዳኖስ ፈጺሙ ምስ ተሳገረ እግዚኣብሄር ንእያሱ ኸምዚ ኢሉ ተዛረቦ ካብ ህዝቢ ዓሰርተው ክልተ ሰብኣይ ከካብ ነገድ ሓደ ሰብኣይ ንኣኻትኩም ውሰዱ ካብዚ ኻብ ማእከል ዮርዳኖስ ካብታ ኣእጋር ካህናት ቀጥ ኢለን ዝቘማላ ቦታ ንኣኻትኩም ዓሰርተው ክልተ እምኒ ኣልዒልኩም ምሳኻትኩም ናብ ማዕዶ ተማልእዎ
ኣብቲ በዛ ለይቲ እዚኣ እትሓድሩሉ መሕደሪ ኣንብርዎ ኢልኩም ከኣ ኣዝዝዎም
ሽዑ እያሱ ነቶም ካብ ደቂ እስራኤል ከካብ ነገድ ሓደ ሰብኣይ ዓሰተው ክልተ ሰብኣይ ኣዳልዩዎም ዝነበረ ጸውዖም
እያሱ ድማ በሎም ቀቅድሚ ታቦት እግዚኣብሄር ኣምላኽኩም ናብ ማእከል ዮርዳኖስ ሕለፉ ነፍሲ ወከፍኩም ከኣ ብቚጽሪ ነገድ ደቂ እስራኤል ሓሓንቲ እም ኒ ኣብ መመንኩብኩም ን ኣልዕሉ
እዚ ኣብ ማእከልኩም ንም ልክት ኪኸውን እዩ ደቕኹም ብዚመጽእ ጊዜ እዚ ኣእማን እዚ ንም ንታይ እዩ ኢሎም ም ስ ዚጥይቑኹም ሽዑ ንስኻትኩም ማይ ዮርዳኖስ ኣብ ቅድሚ ታቦት እግዚኣብሄር ስለ ዘቋረጸ ብዮርዳኖስ ክሳገር ከሎ እቲ ማይ ዮርዳኖስ ኣቋረጸ እሞ እዚ ኣእማን እዚ ንደቂ እስራኤል ንዘለኣለም ንመዘከርታ እዩ ትብልዎም
ደቂ እስራኤል ከኣ ከምቲ እያሱ ዝኣዘዞም ከምኡ ገበሩ ከምቲ እግዚኣብሄር ንእያሱ ዝበሎ ድማ ብቚጽሪ ነገዳት ደቂ እስራኤል ካብ ማእከል ዮርዳኖስ ዓሰርተው ክልተ እም ኒ ኣልዐሉ ናብቲ ዝሓድሩሉ ድማ ምስኦም ተማልእዎ ኣብኡ ኸኣ ኣንበርዎ
እያሱ ድማ ኣብ ማእከል ዮርዳኖስ ኣብታ ኣእጋር እቶም ታቦት ኪዳን ዝጾሩ ኻህናት ዝቘማላ ቦታ ዓሰርተው ክልተ እምኒ ኣቘመ
ክሳዕ ሎሚ ኸኣ ኣብኣ ኣሎ
እቲ እግዚኣብሄር ንእያሱ ንህዝቢ ኺነግር ዝአዘዞ ዅሉ ነገር ከምቲ ሙሴ ንእያሱ ዝአዘዞ ዅሉ ኽሳዕ ዚፍጸም እቶም ታቦት ዝጾሩ ኻህናት ኣብ ማእከል ዮርዳኖስ ደው በሉ
እቶም ህዝቢ ኸኣ ቀልጢፎም ተሳገሩ
ኰነ ድማ ኵሉ እቲ ህዝቢ ጠሪሱ ምስ ተሳገረ እቲ ታቦት እግዚኣብሄር ከኣ ምስቶም ካህናት ኣብ ቅድሚ እቲ ህዝቢ ተሳገረ
ደቂ ሮቤልን ደቂ ጋድን ፈረቓ ነገድ ምናሴን ድማ ከምቲ ሙሴ ዝበሎም ኣጽዋር ሒዞም ቀቅድሚ ደቂ እስራኤል ተሳገሩ
ኣስታት ኣርብዓ ሽሕ ኣጽዋር ሒዞም ንውግእ ተዳልዮም ኣብ ቅድሚ እግዚኣብሄር ኣብ ጐልጐል ያሪኮ ኺዋግኡ ተሳገሩ በታ መዓልቲ እቲኣ እግዚኣብሄር ንእያሱ ኣብ ቅድሚ ዅሉ እስራኤል ኣዕበዮ
ከም ቲ ንሙሴ ብዅሉ መዓልትታት ህይወቱ ዚፈርህዎ ዝነበሩ ንእኡ ኸኣ ፈርህዎ
እግዚኣብሄር ድማ ንእያሱ ነቶም ታቦት ምስክር ዚጾሩ ኻህናት ካብ ዮርዳኖስ ኪድይቡ ኣዝዞም ኢሉ ተዛረቦ
እያሱ ድማ ነቶም ኻህናት ካብ ዮርዳኖስ ደይቡ ኢሉ ኣዘዞም
ኰነ ኸኣ እቶም ታቦት ኪዳን እግዚኣብሄር ዝጾሩ ኻህናት ካብ ማእከል ዮርዳኖስ ደይቦም ከብዲ ኣእጋሮም ናብቲ ንቑጽ ምስ ረገጸ ማይ ዮርዳኖስ ናብ ስፍራኡ ተመሊሱ ከም ቀደሙ ኣብ ልዕሊ ዅሉ ገም ገሙ ወሐዘ
እቶም ህዝቢ ድማ ካብታ ቐዳመይቲ ወርሒ ብዓስረይቲ መዓልቲ ኻብ ዮርዳኖስ ደየቡ ብወሰን ምብራቓ ንያሪኮ ኣብ ጊልጋል ከኣ ሰፈሩ
እያሱ ድማ ነቲ ኻብ ዮርዳኖስ ዝወሰድዎ ዓሰርተው ክልተ እምኒ ኣብ ጊልጋል ኣቘሞ
ንደቂ እስራኤል ድማ ከምዚ ኢሉ ተዛረቦም ደቅኹም ጽባሕ እዚ ኣእማን እዚ እንታይ እዩ ኢሎም ነቦታቶም እንተ ጠየቑ እስራኤል ነዚ ዮርዳኖስ እዚ ብንቑጽ ተሳገሮ
እግዚኣብሄር ኣምላኽኩም ከምቲ ንባሕሪ ኤርትራ ዝገበሮ ክሳዕ እንሳገር ዘንቀጾ እግዚኣብሄር ኣም ላኽኩም ክሳዕ እትሳገሩ ንማይ ዮርዳኖስ ኣብ ቅድሜኹም ኣንቀጾ
ኵሎም ህዝብታት ምድሪ ኢድ እግዚኣብሄር ሓያል ምዃና ምእንቲ ኺፈልጡ ንስኻትኩምውን ንእግዚኣብሄር ኣምላኽኩም ወርትግ ምእንቲ ክትፈርህዎ እዩ ኢልኩም ንደቅኹም ኣፍልጥዎም
ኰነ ኸኣ ኣብ ስግር ዮርዳኖስ ብወገን ምዕራብ ዝነበሩ ዅሎም ነገስታት ኣሞራውያንን እቶም ኣብ ጥቓ ባሕሪ ዝነበሩ ነገስታት ከነኣናውያንን እግዚኣብሄር ነቲ ማይ ዮርዳኖስ ክሳዕ እንሳገሮ ኣብ ቅድሚ ደቂ እስራኤል ከም ዘንቀጾ ም ስ ሰም ዑ ልቦም መኸኸ ኣብ ቅድሚ ደቂ እስራኤል ድማ ትንፋስ ኣይተረፈቶምን
በታ ጊዜ እቲኣ እግዚኣብሄር ንእያሱ በሊሕ ጽልጽለ ጌርካ ከም ብሓድሽ ንደቂ እስራኤል ካልኣይ ሳዕ ግዘሮም በሎ
እያሱ ድማ በሊሕ ጽልጽለ ኣንጺሉ ንደቂ እስራኤል ኣብ ኵርባ ዓራሎት ገዘሮም
እቲ እያሱ ዝገዘሮም ምኽንያቱ እዚ እዩ እቲ ኻብ ግብጺ ዝወጸ ህዝቢ ተባዕትዮ ዘበሉ ዅሎም ተዋጋእቲ ኻብ ግብጺ ወጺኦምሲ ኣብ በረኻ ኣብ መገዲ ሞቱ
እቶም ዝወጹ ህዝብስ ኵሎም ግዙራት ነይሮም እቶም ካብ ግብጺ ምስ ወጹ ኣብ በረኻ ኣብ መገዲ እተወልዱ ዅሎም ህዝቢ ግና ኣይተገዝሩን ነበሩ
ደቂ እስራኤል ኵሉ እቲ ህዝቢ እቶም ካብ ግብጺ ዝወጹ ተዋጋእቲ ሰብኡት ንቓል እግዚኣብሄር ስለ ዘይሰምዕዎ ክሳዕ ዚወድኡ ኣርብዓ ዓመት ኣብ በረኻ ተጓዕዙ
እግዚኣብሄር ድማ እታ ንኣና ኺህበና ነቦታቶም ዝመሐለሎም ምድሪ ጸባን መዓርን እተውሕዝ ምድሪ ከየርእዮም መሐለ
ነቶም ኣብ ክንዳኦም ዘተንስኦም ደቆም ከኣ ኣብ መገዲ ስለ ዘይተገዝሩ ዕልቦታት ነበሩ እሞ እያሱ ገዘሮም
ኰነ ኸኣ ንብዘሎ ህዝቢ ገዚሮም ምስ ፈጸሙ ክሳዕ ዚሐውዩ ኣብቲ ሰፊሮምዎ ዝነበሩ ሰፈር ተቐመጡ
እግዚኣብሄር ድማ ንእያሱ ሎሚ ነቲ ናይ ግብጺ ነውሪ ኻባካትኩም ኣንካራሮኽዎ በሎ
ስም እታ ቦታ ኸኣ ክሳዕ እዛ መዓልቲ እዚኣ ጊልጋል ይብሀል ኣሎ
ደቂ እስራኤል ድማ ኣብ ጊልጋል ሰፈሩ ካብታ ወርሒ ኸኣ ኣብ መበል ዓሰርተው ኣርባዕተ መዓልቲ ኣጋ ምሸት ኣብ ጐልጐል ያሪኮ ፋስጋ ገበሩ
ጽባሕ ፋስጋ ድማ በታ መዓልቲ እቲኣ ካብ እኽሊ እታ ምድሪ ቅጫን ቆሎ ስርናይን በልዑ
እኽሊ እታ ምድሪ ምስ በልዑ ንጽብሒቱ እቲ ማና ኣቋረጸ ደቂ እስራኤል በታ ዓመት እቲኣ ኻብ እቶት ም ድሪ ኸነኣን በልዑ እም በር ድሕሪኡስ ማና ኣይነበሮም ን
ኰነ ኸኣ እያሱ ኣብ ጥቓ ያሪኮ ኸሎ ኣዒንቱ ቛሕ ኣቢሉ ረአየ እንሆ ድማ እተመልሔ ሴፍ ኣብ ኢዱ ዘለዎ ሰብኣይ ኣብ መንጽሩ ደው ኢሉ ነበረ
እያሱ ኸኣ ናብኡ ኸይዱ ንስኻ ናትናዶ ወይ ናይ ጸላእትና ኢኻ በሎ
ንሱ ድማ ኣይፋለይ ኣነስ ሓለቓ ሰራዊት እግዚኣብሄር ኰይነ ደኣ ሕጂ መጺኤ ኣሎኹ በለ
እያሱ ኸኣ ብገጹ ኣብ ምድሪ ተደፊኡ ሰጊዱ ጐይታይ ንባርያኡ ዚብሎ እንታይ እዩ በለ
እቲ ሓለቓ ሰራዊት እግዚኣብሄር ድማ ንእያሱ እዛ ደው ኢልካያ ዘሎኻ ቦታ ቅድስቲ እያ እሞ ኣሳእንካ ኻብ ኣእጋርካ ኣውጽእ በሎ
እያሱ ከኣ ከምኡ ገበረ
ያሪኮ ድማ ብም ኽንያት ደቂ እስራኤል ተዐጽያን ተሸጒራን ነበረት
ዚወጽእ ኰነ ዚአቱ ዀነ ኣይነበረን
እግዚኣብሄር ድማ ንእያሱ በሎ ርኤ ያሪኮን ንጉሳን እቶም ሓያላት ጀጋኑኣን ኣብ ኢድካ ሂበካ ኣሎኹ
ኵልኹም ተዋጋእቲ ሰባት ነታ ኸተማ ኺቢብኩም ሓንሳእ ዙርዋ
ሹድሽተ መዓልቲ ከምኡ ግበሩ
ሾብዓተ ኻህናት ከኣ ቀቅድሚ ታቦት ኰይኖም ሾብዓተ መለኸት እልልታ ይውሰዱ
በታ ሳብዐይቲ መዓልቲ ድማ ነታ ኸተማ ሾብዓተ ሳዕ ዙርዋ እቶም ካህናት ድማ መለኸት ይንፍሑ
ኺከውን ድማ እዩ እቲ መለኸት እልልታ ኣንዊሖም ም ስ ነፍሑ እቲ ደሃይ መለኸት ድማ ም ስ ሰማዕኩም ኵሉ ህዝቢ ዓው ኢሉ ይጨድር
መካበብያ እታ ኽተማ ከኣ ናብ ትሕቲኡ ኣቢሉ ኺወድቕ እዩ
እቲ ህዝቢ ድማ ነፍሲ ወከፍ በብቕድሚኡ ኺድይብ እዩ
ሽዑ እያሱ ወዲ ነዌ ነቶም ካህናት ጸዊዑ ታቦት ኪዳን ውሰዱ ሾብዓተ ኻህናት ከኣ ቀቅድሚ ታቦት እግዚኣብሄር ሾብዓተ መለኸት እልልታ ይውሰዱ በሎም
ነቶም ህዝቢ ድም ሕለፉ እሞ ነታ ኸተማ ዙርዋ ሰልፈኛ ዘበለ ኸኣ ቀቅድሚ ታቦት እግዚኣብሄር ይሕለፍ በሎም
ኰነ ኸኣ እያሱ ነቶም ህዝቢ ምስ ተዛረቦም እቶም ሾብዓተ ኻህናት ድማ ሾብዓተ መለኸት እልልታ ሒዞም ነቲ መለኸት እናነፍሑ ቐቅድሚ እግዚኣብሄር ሐለፉ
እቲ ታቦት ኪዳን እግዚኣብሄር ከኣ ደድሕሪኦም ይኸይድ ነበረ
እቲ እተሰለፈ ዘበለ ድማ ቀቅድሚ እቶም መለኸት ዚነፍሑ ኻህናትይኸይድ ነበረ እቶም ካህናት መለኸት እናነፍሑ ኪኸዱ ኸለዉ ኸኣ እቶም ዝተረፉ ህዝቢ ደድሕሪ ታቦት ይስዕቡ ነበሩ
እያሱ ድማ ነቶም ህዝቢ ጫውጫው ኣይትበሉ ድምጽኹም ከኣ ኣይተስምዑ ገለ ቓል ድማ ካብ ኣፍኩም ኣይውጻእ ክሳዕ እታ ኣነ ኣውክዑ ዝብለኩም መዓልቲ ሽዑ ኣውክዑ ኢሉ ኣዘዞም
ነቲ ታቦት እግዚኣብሄር ድማ ኣብ ዙርያ እታ ኸተማ ሓንሳእ ኣዞሮ ናብ ሰፈር ኣትዮም ከኣ ኣብቲ ሰፈር ሐደሩ
ንጽብሒቱ ድማ እያሱ ኣንጊሁ ተንስኤ እቶም ካህናት ከኣ ንታቦት እግዚኣብሄር ጾርዎ
እቶም ሾብዓተ ኻህናትውን ሾብዓተ መለኸት እልልታ ሒዞም ቀቅድሚ ታቦት እግዚኣብሄር እናኸዱ መለኸት ይነፍሑ ነበሩ
ሰልፈኛ ዘበለ ኸኣ ቀቅድሚኦም ከደ
እቶም ካህናት መለኸት እናነፍሑ ኪኸዱ ኸለዉ ድማ እቲ ዝተረፈ ህዝቢ ደድሕሪ ታቦት እግዚኣብሄር ይስዕብ ነበረ
በታ ኻልኣይቲ መዓልቲ ድማ ነታ ኸተማ ሓንሳእ ዞይሮም ናብ ሰፈር ተመልሱ
ሹድሽተ መዓልቲ ኸምኡ ገበሩ
ኰነ ኸኣ በታ ሳብዐይቲ መዓልቲ ኣንጊሆም ብወጋሕታ ተንሲኦም ነታ ኸተማ ኸምኡ ገይሮም ሾብዓተ ሳዕ ዞርዋ
በታ መዓልቲ እቲኣ ጥራይ ነታ ኸተማ ሾብዓተ ሳዕ ዞርዋ
ኰነ ኸኣ እቶም ካህናት በቲ ሳብዓይ ሳዕ መለኸት ምስ ነፍሑ እያሱ ነቶም ህዝቢ በሎም እግዚኣብሄር ነዛ ኸተማ እዚኣ ሂቡኩም እዩ እሞ ኣውክዑ
እዛ ኸተማ ንሳን ኣብኣ ዘሎ ዅሉን ንእግዚኣብሄር ሕርሚ ትኹን
ረሃብ ኣመንዝራ ጥራይ ነቶም ዝሰደድናዮም ልኡኻት ስለ ዝሐብኣቶም ንሳን ኣብ ቤት ም ስኣ ዘለዉ ዅሎም ን ብህይወት ይትረፉ
ሓንትስ ንስኻትኩም ከኣ ም ስ ሐረም ኩም ዎ ካብቲ እተሐርመ ኸይትወስዱ እሞ ንሰፈር እስራኤል ርጉም ከይትገብርዎ መከራውን ከይተምጽኡሉስ ካብቲ እተሐርመ ነገር ተጠንቀቑ
ብዘሎ ብሩርን ወርቅን ኣቕሓ ኣስራዝን ሓጺንን ንሱ ንእግዚኣብሄር እተቐደሰ ይኹን እሞ ናብ መዝገብ እግዚኣብሄር ይእቶ
ሽዑ እቶም ህዝቢ ኣውክዑ ካህናትውን መለኸት ነፍሑ
ኰነ ኸኣ እቶም ህዝቢ ደሃይ መለኸት ምስ ሰምዑ ዓው ኢሎም ኣውክዑ
ሽዑ እቲ መንደቕ ናብ ትሕቲኡ ኣቢሉ ወደቐ
እቲ ህዝቢውን ነፍሲ ወከፍ በብቕድሚኡ ደይቡ ናብታ ኸተማ አተወ ነታ ከተማ ድማ ሐዝዋ
ኣብታ ኸተማ ዝነበረ ዘበለ ኸኣ ኣጥፍእዎ
ካብ ሰብኣይ ክሳዕ ሰበይቲ ካብ ቈልዓ ክሳዕ ኣረጊት ክሳዕ ብዕራይን በጊዕን ኣድግን ብስሕለት ሴፍ ኣጥፍእዎም
እያሱ ድማ ነቶም ነታ ሃገር ዝሰለዩ ኽልተ ሰብኣይ ናብ ቤት እታ ኣመንዝራ ሰበይቲ እተዉ እሞ ከምቲ ዝመሐልኩምላ ነታ ሰበይትን ምስኣ ዘሎ ዅሉን ካብኣ ኣውጽኡ በሎም
እቲም ኣጕባዝ እቶም ሰለይቲ ኣትዮም ንረሃብን ንቦኣን ነዲኣን ነሕዋታን ዘለዋ ዅሉን ኣውጽኡ ንብዘሎ ዓሌታ ድማ ኣውጽኡ
ኣብ ወጻኢ ሰፈር እስራኤል አቐመጥዎም
ነታ ኸተማን ኣብኣ ንዝነበረ ዅሉን ብሓዊ ኣንደዱ
ብሩርን ወርቅን ኣቓሑ ኣስራዝን ሓጺንን ጥራይ ናብ መዝገብ ቤት እግዚኣብሄር ገበሩ
ረሃብ እታ ኣመንዝራ ነቶም ንያሪኮ ኺስልዩ እያሱ ዝሰደዶም ልኡኻት ስለ ዝሐብኣቶም እያሱ ንእኣን ንቤት ኣቦኣን ንዅሉ ዘለዋን ብህይወት ሐደገ
ክሳዕ ሎሚ ኸኣ ኣብ ማእከል እስራኤል ትነብር ኣላ በታ ጊዜ እቲኣ እያሱ ኸምዚ ኢሉ መሐለ ነዛ ኸተማ ያሪኮ ኺሰርሓ ኢሉ ዚልዐል ኣብ ቅድሚ እግዚኣብሄር ርጉም ይኹን
ብበዅሪ ወዱ ይሰርታ ደጌታታ ድማ በቲ ዝነኣሰ ወዱ የቑም
እግዚኣብሄር ምስ እያሱ ምስ ነበረ እሞ ወሪኡ ናብ ብዘላ እታ ሃገር በጽሔ
ደቂ እስራኤል ግና ኣብቲ ሕሩም ነገር ኣበሳ ኣበሱ
ካብ ነገድ ይሁዳ ኣካን ወዲ ካርሚ ወዲ ዛብዲ ወዲ ዜራሕ ካብቲ እተሐርመ ወሰደ እሞ ኵራ እግዚኣብሄር ኣብ እስራኤል ነደደ
እያሱ ድማ ካብ ያሪኮ ናብታ ብም ብራቕ ቤትኤል ኣብ ጥቓ ቤትኣዌን ዘላ ዓይ ሰባት ሰደደ ደይብኩም ነታ ሃገር ሰልይዋ ኢሉ ተዛረቦም
እቶም ሰባት ከኣ ደይቦም ንዓይ ሰለይዋ
ናብ እያሱ ተመሊሶም ድማ ኵሉ ህዝቢ ኣይደይብ ሒደት እዮም እሞ ንብዘሎ ህዝቢ ናብኣ ኣይተድክሞ ክልተ ወይ ሰለስተ ሽሕ ዚአክል ሰብ ደኣ ይደይብ ንዓይ ከኣ ይውቅዕዋ በልዎ
ካብቲ ህዝቢ ድማ ሰለስተ ሽሕ ዚአክል ሰብ ናብኡ ደየበ
ግናኸ ካብ ቅድሚ እቶም ሰብ ዓይ ሀደሙ
እቶም ሰብ ዓይ ካብኦም ኣስታት ሰላሳን ሹድሽተን ሰብ ቀተሉ ካብ ደገ ኽሳዕ ሰባሪም ሰጐጕዎም ኣብቲ ቝልቍለት ድማ ወቕዕዎም
ሽዑ ልቢ እቲ ህዝቢ መኸኸ ከም ማይ ከኣ ዀነ
እያሱን እቶም ዓበይቲ እስራኤልን ድማ ክዳውንቶም ቀዲዶም ኣብ ኣራእሶም ድማ ሓመድ ነስኒሶም ኣብ ቅድሚ ታቦት እግዚኣብሄር ክሳዕ ምሸት ብገጾም ናብ ም ድሪ ተደፍኡ
እያሱ ድማ በለ ኣየ ጐይታይ እግዚኣብሄር ኣብ ኢድ ኣሞራውያን ሂብካ ኸተጥፍኣናስ ስለም ንታይ ደኣ ነዚ ህዝቢ ንዮርዳኖስ ዘሳገርካዮ እየ ኣብ ስግር ዮርዳኖስ እንተ ንቕመጥ ግዳ ምፈቶና
ወይለይ ጐይታይ እስራኤል ዝባኑ ናብ ገጽ ጸላእቱ ኻብ መለሰ እንታይ ክብል እየ ከነኣናውያንን ኣብታ ሃገር ዚነብሩ ዅሎምን ኪሰምዑ እዮም እሞ ኪኸቡና ስምና ድማ ካብ ምድሪ ኼጽንቱ እዮም
ነቲ ዓብዪ ስምካ ደኣ እንታይ ክትገብር ኢኻ እግዚኣብሄር ድማ ንእያሱ በሎ ተንስእ ስለምንታይ ከምዚ ብገጽካ ትድፋእ እስራኤል ሓጢኣት ገበረ እቲ ዝአዘዝክዎም ኪዳነይ ከኣ ኣፍረሱ ካብቲ ሕሩም ወሰዱ ሰረቑ ኸኣ ሐሰዉ ድማ ኣብ ማእከል ኣቕሓኦም ውን ኣንበርዎ
ስለዚ ደቂ እስራኤል ተሐሪሞም እዮም እሞ ዝባኖም ናብ ገጽ ጸላእቶም ይመልሱ እምበር ኣብ ቅድሚ ጸላእቶም ኪቘሙ ኣይክእሉን
ነቲ ሕርሚ ኻብ ማእከልኩም እንተ ዘየጥፋእኩም
ኣነ ደጊም ም ሳኻትኩም ኣይከውንን እየ ተንስእ እሞ ነቶም ህዝቢ ቀድሶም በሎም ውን ንጽባሕ ተቐደሱ
እግዚኣብሄር ኣም ላኽ እስራኤል ከም ዚ ይብል ኣሎ እሞ ኣታ እስራኤል ሕርሚ ኣብ ማእከልካ ኣሎ ነቲ ሕርሚ ኻብ ማእከልኩም ክሳዕ እተርሕቕዎ ኣብ ቅድሚ ጸላእትኻ ኽትቀውም ኣይትኽእልን
ጽባሕ በብነገድኩም ቅረቡ
ኪኸውን ድማ እዩ እቲ እግዚኣብሄር ዚወስዶ ነገድ በብዓሌቱ ይቕረብ
እቲ እግዚኣብሄር ዚወስዶ ዓሌት ድማ በብማይ ቤቱ ይቕረብ
እቲ እግዚኣብሄር ዚወስዶ ማይ ቤት ከኣ በብሰብኣይ ይቕረብ
ኪኸውን ድማ እዩ እቲ ሕርሚ እተረኽቦ ኪዳን እግዚኣብሄር ኣፍሪሱ ኣብ እስራኤል ከኣ ነውሪ ገይሩ እዩ እሞ ንሱን ዘለዎ ዅሉን ብሓዊ ይንደድ
እያሱ ከኣ ንጽብሒቱ ኣንጊሁ ተንስኤ ንእስራኤል ድማ በብነገዱ ኣቕሪቦ እሞ ነገድ ይሁዳ ተወስደ
ንዓሌታት ይሁዳ ኸኣ ኣቕረቦም እሞ ዓሌት ዜራሓውያን ወሰደ
ንዓሌት ዜራሓውያን ድማ በብሰብኣይ ኣቕረቦም እሞ ዛብዲ ተወስደ
ንማይ ቤቱ ኸኣ በብሰብኣይ ኣቕረቦም እሞ ኣካን ወዲ ካርሚ ወዲ ዛብዲ ወዲ ዜራሕ ካብ ነገድ ይሁዳ ተወስደ እይሱ ድማ ንኣካን ወደይ በጃካ ንእግዚኣብሄር ኣምላኽ እስራኤል ኣኽብሮ ተናዘዘሉውን እንታይ ከም ዝገበርካ ንገረኒ ኣይትሕብኣለይ በሎ
ኣካን ድማ ንእያሱ መሊሱ በሎ ሓቂ እዩ ኣነ ንእግዚኣብሄር ኣምላኽ እስራኤል በዲለዮ እየ ከምዝን ከምዝን ገበርኩ ኣብቲ እተዘምተ ሓደ ጽቡቕ ባርኖስ ሰንኣርን ክልተ ሚእቲ ሲቃል ብሩርን ሓምሳ ሲቃል ዝሚዛኑ ልሳን ወርቅን ምስ ርኤኹ ሽዑ ተመኔክዎ እሞ ወሰድክዎ እንሆ ኸኣ ኣብ ማእከል ድንኳነይ ኣብ ምድሪ እቲ ብሩር ድማ ብትሕቲኡ ተሐቢኡ ኣሎ
ሽዑ እያሱ ልኡኻት ሰደደ ናብቲ ድንኳን ከኣ ጐየዩ እንሆ ድማ ኣብ ድንኳኑ ተሐቢኡ እቲ ብሩርውን ብትሕቲኡ ነበረ
ካብ ማእከል እቲ ድንኳን ወሲዶም ናብ እያሱን ናብ ኵሎም ደቂ እስራኤልን ኣምጺኦም ድማ ኣብ ቅድሚ እግዚኣብሄር ኣንበርዎ
ሽዑ እያሱ ኵሉ እስራኤል ከኣ ምስኡ ንኣካን ወዲ ዜራሕን ነቲ ብሩርን ባርኖስን ወርቅን ነወዳቱን ኣዋልዱን ኣብዑሩን ኣእዱጉን ኣባጊዑን ድንኳኑን ዘለዎ ዅሉን ወሲዶም ናብ ጋግ ዓኰር ኣደየብዎ
እያሱ ድማ ስለምንታይ ኣሸገርካና በለ
ኵሉ እስራኤል ድማ ብዳርባ እምኒ ቐተሎ ብዳርባ እምኒ ቐቲሎም ከኣ ብሓዊ ኣንደድዎም
ኣብ ልዕሊኡ ድማ እቲ ኽሳዕ እዛ መዓልቲ እዚኣ ዘሎ ዓብዪ ጨርሒ እምኒ ጨርሑሉ
እግዚኣብሄር ድማ ካብ ረስኒ ዅራኡ ተመልሱ
ስለዚ ኸኣ ስም እታ ቦታ ኽሳዕ ሎሚ ጋግ ዓኰር ይበሀል ኣሎ
እግዚኣብሄር ድማ ንእያሱ ኣይትፍራህ ኣይትሸበር
ተዋጋኢ ዘበለ ህዝቢ ውሰድ ተንስእ እሞ ናብ ዓይ ደይብ
ርኤ ኣነ ንንጉስ ዓይን ንህዝቡን ከተማኡን ሃገሩን ኣብ ኢድካ ሂበካ ኣሎኹ
ከምቲ ንያሪኮን ንንጉሳን ዝገበርካዮ ንዓይን ንንጉሳን ድማ ክትገብር ኢኻ ጥራይ ም ርኮኣን ከብታን ንኣኻትኩም ማርኹ
ብድሕሪ እታ ኸተማ ድብቕ ግበር በሎ
እያሱ ኸኣ ምስ ኵሉ እቲ ተዋጋኢ ህዝቢ ናብ ዓይ ኪድይብ ተንስኤ
እያሱ ድማ ሰላሳ ሽሕ ሓያላት ጀጋኑ ሰባት ሐርዩ ብለይቲ ሰዶዶም
ከምዚ ኢሉ ኸኣ ኣዘዞም ርአዩ ነታ ኸተማ ብድሕሪ እታ ኸተማ ደብቑላ ካብታ ኸተማ ኣዚኹም ኣይትርሐቑ
ኵልኹም ከኣ እተዳሎኹም ኩኑ
ኣነን እቲ ምሳይ ዘሎ ዅሉ ህዝብን ድማ ናብታ ኸተማ ኽንቀርብ ኢና
ኪኸውን ድማ እዩ ከምቲ ናይ ቀዳማይ ኪቐባበሉና ምስ ወጹ ካብ ቅድሚኦም ክንሀድም ኢና
ሽዑ ከምቲ ቐዳማይ ካብ ቅድሜና ይሀድሙ ኣለዉ ኪብሉ እዮም እሞ ወጺኦም ኪስዕቡናስ ካብታ ኸተማ ኽሳዕ እንስሕቦም ካብ ቅድሚኦም ክንሀድም ኢና
እግዚኣብሄር ኣም ላኽኩም ንእኣ ኣብ ኢድኩም ኪህበኩም እዩ እሞ ንስኻትኩም ድማ ካብቲ እተደበቕኩም ሉ ተንሲእኩም ነታ ኸተማ ሓዝዋ
ኪኸውን ድማ እዩ ነታ ኸተማ ምስ ሐዝኩምዋ ብሓዊ ተኵስዋ
ከምቲ ቓል እግዚኣብሄር ግበሩ እንሆ ኣዚዘኩም ኣሎኹ
እያሱ ድማ ሰደዶም ናብቲ ዚድበቑሉ ኣብ መንጎ ቤትኤልን ዓይን ከይዶም ከኣ ኣብ ሸነኽ ምዕራብ ዓይ ተቐመጡ
እያሱ ግና በታ ለይቲ እቲኣ ኣብ ማእከል ህዝቢ ሐደረ
ንጽብሒቱ ድማ እያሱ ኣንጊሁ ተንስኤ ነቲ ህዝቢ ቘጺሩ ኸኣ ንሱ ምስ ዓበይቲ እስራኤል ቀቅድሚ እቲ ህዝቢ ናብ ዓይ ደየበ
እቲ ምስኡ ዝነበረ ዅሉ ተዋጋኢ ዘበለ ህዝቢ ድማ ደየበ ቀሪቦም ከኣ ናብ መንጽር እታ ኸተማ መጺኦም በብሴሜን ዓይ ሰፈሩ
ኣብ መንጎኡን ኣብ መንጎ ዓይን ከኣ ለሰ ነበረ
ኣስታት ሓሙሽተ ሽሕ ሰብ ወሲዱ ኣብ መንጎ ቤትኤልን ዓይን ብምዕራብ እታ ኸተማ ድብቕ ኣንበሮም
ንብዘሎ እቲ ህዝቢ ነቲ ብሰሜን እታ ኸተማ ዝነበረ ዅሉ ጭፍራን ነቶም ብምዕራብ እታ ኸተማ ዝነበሩ ድቡቓቱን ከምኡ ኣስፈርዎም እያሱ ከኣ በታ ለይቲ እቲኣ ናብ ማእከል እቲ ለሰ ኸደ
ኰነ ኸኣ ንጉስ ዓይ እዚ ምስ ረአየ ሰብ እታ ኸተማ ቐልጢፎም ኣንጊሆም ተንስኡ እሞ ንሱን ህዝቡን ብጊዜኡ ንእስራኤል ንውግእ ኪቃባበልዎም ናብ ቅድሚ እቲ ጐልጐል ወጹ ብድሕሪ እታ ኸተማ ደቢቖምሉ ኸም ዘለዉ ግና ኣይፈለጠን ነበረ
እያሱን ብዘለዉ እስራኤልን ከኣ ኣብ ቅድሚኦም ከም እተሳዕሩ ብመገዲ በረኻ ኣቢሎም ሀደሙ
ሽዑ ኣብታ ኸተማ ዝነበሩ ዅሎም ህዝቢ ኪሰጕዎም ብኣውያት ተአከቡ ንእያሱ ድማ ሰጐጕዎ ካብታ ኸተማ ኸኣ ተሳሕቡ
ኣብ ዓይኒ ኣብ ቤትኤልን ደድሕሪ እስራኤልን ኪስዕብ ዘይወጸ ሰብ ኣይተረፈን
ነታ ኸተማ ብኽፍትታ ሐዲጎምዋ ደድሕሪ እስራኤል ሰዐቡ
እግዚኣብሄር ድማ ንእያሱ ንዓይ ኣብ ኢድካ ኽህበካ እየ እሞ እቲ ኣብ ኢድካ ዘሎ ዅናት ናብኣ ኣቢልካ ዘርግሓዮ በሎ
እያሱ ከኣ ነቲ ኣብ ኢዱ ዝነበረ ዅናት ናብ ከተማ ኣቢሉ ዘርግሖ
እቶም ተደቢቖም ዝነበሩ ድማ ንሱ ኢዱ ምስ ዘርግሓ ቀልጢፎም ካብ ስፍራኦም ተንስኡ እሞ ጐይዮም ናብታ ኸተማ ኣተዉ ሐዝዋ ኸኣ ቀልጢፎም ድማ ብሓዊ ተኰስዋ
እቶም ሰብ ዓይ ንድሕሪኦም ግልጽ እንተ በሉ እንሆ ኸኣ ትኪ እታ ኸተማ ንሰማይ ኪድይብ ረአዩ ሽዑ ናብዚ ዀነ ናብቲ ኺሀድሙ ኽእለት ኣይነበሮምን እቶም ንበረኻ ኣቢሎም ዝሀደሙ ህዝቢ ከኣ ናብቶም ሰጐጕቶም ኣቢሎም ተመልሱ
እያሱን ብዘለዉ እስራኤልን እቶም ድቡቓት ነታ ኸተማ ኸም ዝሓዝዋ ትኪ እታ ኸተማውን ንላዕሊ ኸም ዝደየበ ምስ ረአዩ ተመልሱ እሞ ንሰብ ዓይ ቀተልዎም
እቲኣቶም ከኣ ኪቀባበልዎም ካብ ከተማ ወጹ
ሽዑ እዚኣቶም በዚ እቲኣቶም ከኣ በቲ ኣብ ማእከል እስራኤል ኰኑ
ንሳቶም ድማ ሓደ እኳ ኸየትረፉን ከየምለቑን ቀተልዎም
ንንጉስ ዓይ ከኣ ብህይወቱ ኸሎ ሒዞም ናብ እያሱ ኣምጽእዎ
ኰነ ኸኣ እስራኤል ነቶም ኵሎም ሰብ ዓይ ኣብቲ ዚሰጕዎም ዝነበሩ ኣብ ግራውቲ ኣብ በረካ ቐቲሎም ምስ ወድኡ ንሳቶም ክሳዕ ዚወድኡ ኸኣ ኵሎም ብስሕለት ሴፍ ምስ ወደቑ ሽዑ ብዘለዉ እስራኤል ናብ ዓይ ተመልሱ እሞ ንእኣ ብስሕለት ሴፍ ወቕዕዋ
እቶም በታ መዓልቲ እቲኣ ዘወደቑ ዅሎም ካብ ሰብኣይን ካብ ሰበይትን ኵሎም ሰብ ዓይ ዓሰርተው ክልተ ሽሕ ኰኑ
እያሱ ድማ ንብዘለዉ ሰብ ዓይ ክሳዕ ዜጥፍኦም ነታ ዅናት ዝዘርሔት ኢዱ ኣይመለሳን
እስራኤል ከምቲ እግዚኣብሄር ንእያሱ ዝአዘዞ ከብትን ምርኮ እታ ኸተማ እቲኣን ጥራይ ማሪኾም ወሰዱ
እያሱ ኸኣ ንዓይ ብሓዊ ኣንደዳ ክሳዕ ሎሚ ኸኣ ዑና ዅምራ ዘለኣለም ገበራ ንንጉስ ዓይ ድማ ክሳዕ ምሸት ኣብ ኦም ሰቐሎ ጸሓይ ምስ ዐረበት ከኣ እያሱ ነቲ ሬሳኡ ኻብ ኦም ኬውርድዎ ኣዘዘ ኣብ ኣፍ ደገ እታ ኸተማ ደርበይዎ
ኣብ ልዕሊኡ ድማ እቲ ኽሳዕ ሎሚ ዘሎ ዓብዪ ጨርሒ እምኒ ጨርሑሉ
ሽዑ እያሱ ንእግዚኣብሄር ኣምላኽ እስራኤል ኣብ ከረን ዔባል መሰውኢ ሰርሓሉ
ከምቲ ሙሴ ባርያ እግዚኣብሄር ንደቂ እስራኤል ዝኣዘዞም ከምቲ ኣብ መጽሓፍ ሕጊ ሙሴ ኸኣ ተጽሒፉ ዘሎ መሰውኢ ኻብ ዘይተወቕረ ሓጺን ዘይተከዮ ኣእማን ኣብኡ ንእግዚኣብሄር ዚሐርር መስዋእቲ ኣዕረጉ
መስዋእቲ ምስጋናውን ሰውኡ
እቲ ሙሴ ኣብ ቅድሚ ደቂ እስራኤል ዝጸሐፎ ሕጊ ንሱ ኸኣ ከምኡ ኣብቲ ኣእማን ጸሐፎ
ድማ ኵሉ እስራኤልን ዓብይቱን መኳንንቱን ፈረዱን ጓና ከም ወዲ ዓዲ ንታቦት በዝን በትን ኣብ መንጽር እቶም ታቦት ኪዳን እግዚኣብሄር ዝጾሩ ሌዋውያን ካህናት ከምቲ ሙሴ ባርያ እግዚኣብሄር ንህዝቢ እስራኤል ኪባረኹ ቕድም ዝአዘዞም ፍርቆም ብሸነኽ ከረን ጌሪዚም ፍርቆም ከኣ ብሸነኽ ከረን ዔባል ቈሙ
ድሕርዚ ንብዘሎ ቓላት ሕጊ ነቲ በረኸትን መርገምን ከምቲ ኣብ መጽሓፍ ሕጊ ተጽሒፉ ዘሎ ዅሉ ኣንበቦ ካብቲ ሙሴ ዝኣዘዞ ዅሉ እያሱ ኣብ ቅድሚ ብዘሎ ማሕበር እስራኤልን ኣንስትን ሕጻናትን ኣብ ማእከሎም ዝኸዱ ጓኖትን ዘይንበቦ ቓል ኣይነበረን
ኰነ ኸኣ እቶም ኣብ ስግር ዮርዳኖስ ኣብ ከረንን ቈላን ኣብ ገምገም እቲ ዓብዪ ባሕሪ ብሸነኽ ሊባኖስ ዚነብሩ ዅሎም ነገስታት ሔታውያንን ኣሞራውያንን ከነአናውያንን ፈረዛውያንን ሃዋውያንን ይቡሳውያንን እዚ ምስ ሰምዑ ምስ እያሱን ምስ እስራኤልን ኪዋግኡ ብሓደ ዀይኖም ተአኪቦም ተሰማምዑ
ንሳቶም ድማ ተንኰል ገበሩ ከም ልኡኻት መሲሎም ኣረገውቲ ዓያብትን ቅዱድን እተለገበን ኣሕርብቲ ወይኒ ድማ ኣብ ኣእዱጎም ጽዒኖም ኣረጊት እተለገበ ኣሳእን ከኣ ኣብ ኣእጋሮም ገይሮም ብላይ ክዳውንቲውን ተከዲኖም ከዱ
ኵሉ እንጌራ ስንቆም ድማ ዝነቐጸን እተረፋረፈን ነበረ
ናብ እያሱ ናብቲ ሰፈር ኣብ ጊልጋል ከይዶም ከኣ ንእኡን ንሰብ እስራኤልን ካብ ርሑቕ ሃገር ዝመጻእና ኢና ሕጂ ድማ ምሳና ኺዳን እተዉ በልዎም ሰብ እስራራኤል ከኣ ንሃዋውያን ምናልባሽ ኣብ ማእከልና ትነብሩ ኸይትዀኑ ከመይ ጌርና ምሳካትኩም ኪዳን ክንአቱ በልዎም
ንእያሱ ኸኣ ንሕና ገላዉኻ ኢና በልዎ
እያሱ ድማ እንታዎት ኢኹም ካበይከ መጺእኩም በሎም
ንሳቶም ከኣ በልዎ ወሪኡን እቲ ኣብ ግብጺ ዝገበሮ ዅሉን ሰሚዕና እሞ ገላዉኻ ም እንቲ ስም እግዚኣብሄር ኣምላኽካ ኻብ ኣዝዩ ርሑቕ ሃገር ዝመጻእና ኢና
እቲ ነቶም ኣብ ስግር ዮርዳኖስ ዝነበሩ ኽልተ ነገስታት ኣሞራውያን ንሲሆን ንጉስ ሔስቦንን ነቲ ኣብ ኣስታሮት ዝነበረ ዖግ ንጉስ ባሳንን ዝገበሮ ዅሉ ድማ ሰሚዕና
እቶም ዓበይትናን ኣብ ሃገርና ዚነብሩ ዅሎምን ከምዚ ኢሎም ተዛረቡና ስንቂ ንመገዲ ኣብ ኢድኩም ውሰዱ ክትቀባበልዎም ድማ ኪዱ
ንሕና ገላውኹም ኢና ሕጂ ኸኣ ኪዳን እተዉልና በልዎም
እዚ እንጌራና በታ ናባኻትኩም ክንከይድ ዝወጻእናላ መዓልቲ ኻብ ኣባይትና ብውዑዩ ዝሰነቕናዮ ሕጂ ግና እንሆ ነቒጹን ተረፋሪፉን እዩ
እዚ ኣሕርብቲ ወይኒ ኸኣ ብሓደስቱ ዝመላእናዮ እንሆ ተቐዲዱ እዚ ኽዳውንትናን ኣሳእናን ድማ ካብ ምንዋሕ መገዲ በልዩ
ሽዑ እቶም ሰባት ካብቲ ስንቆም ወሰዱ ንኣፍ እግዚኣብሄር ከኣ ኣይጠየቑን
እያሱ ድማ ምሳታቶም ሰላም ገበረ ብህይወቶም ኪሐድጎም ከኣ ኪዳን አተወሎም
ሹማምቲ እቲ ኣኼባውን መሐሉሎም
ኰነ ኸኣ ምሳታቶም ኪዳን ምስ አተዉ ብድሕሪ ሰለስተ መዓልቲ ጐረቤቶም ምዃኖም ኣብ ማእከሎም እኳ ደአ ከም ዚነብሩ ሰምዑ
ደቂ እስራኤል ከኣ ነቒሎም ብሳልሰይቲ መዓልቲ ናብ ከተማታቶም መጹ
እተን ከተማታቶም ከኣ ጊብዖንን ከፊራን ብኤሮትን ቂርያትየዓሪምን እየን
ግናኸ ደቂ እስራኤል እቶም ሹማምቲ ኣኼባ ብስም እግዚኣብሄር ኣምላኽ እስራኤል ምሒሎሙሎም ስለ ዝነበሩ ኣይቀተልዎምን
ብዘሎ እቲ ኣኼባ ከኣ ኣብቶም ሹማምቲ ኣጕረምረመ
እቶም ሹማምቲ ዅሎም ድማ ንብዘሎ እቲ ኣኼባ ንህና ብእግዚኣብሄር ኣም ላኽ እስራኤል ም ሒልናሎም ኢና ሕጂ ኸኣ ክንትንክዮም ኣይንኽእልን
ብዛዕባ ኣቲ ዝመሐልናሎም ማሕላ መዓት ከይወርደናስ ከም ዚ ግዳ ንግበሮም ብህይወት ንሕደጎም በልዎ
እቶም ሹማምቲ ብህይወት ይንበሩ በልዎም
ግናኸ ከምቲ ሹማምቲ ዝበልዎም ንብዘሎ ኣኼባ ቘረጽቲ ዕጨይትን ወረዲ ማይን ኰኑ
እያሱ ድማ ናብኡ ጸዊዑ ኣብ ማእከልና ኽነስኹምሲ ንሕና ኻባኹም ኣዚና ርሑቓት ኢና ብምባልኩም ስለምንታይ ጠበርኩምና ሕጂ ድማ ንስኻትኩም ርጉማት ኢኹም ባርነት ከኣ ካባኻትኩም ኣይለቅቕን ንቤት ኣምላኸይ ቈረጽቲ ዕጨይትን ወረዲ ማይን ክትኰኑ ኢኹም ኢሉ ተዛረቦም
ንሳቶም ድማ ንእያሱ እቲ እግዚኣብሄር ኣምላኽካ ንሙሴ ባርያኡ ብዘላ እዛ ምድሪ እዚኣ ኺህበኩም ኣብዛ ሃገር ንዚነብሩ ዅሎም ከኣ ካብ ቅድሜኹም ኬጥፍኦም ከም ዝአዘዞ ንእና ባሮትካ ርግጽ ተነጊሩ እዩ እሞ ስለዚ ኣብ ቅድሜኹም ንነፍስና ኣዚና ፈሪህና እዚ ነገር እዚ ገበርና
ሕጂ ድማ እንሆ ኣብ ኢድካ ኢና ንኣና ኽትገብሮ ጽቡቕን ቅኑዕን መሲሉ እተራእየካ ግበር ኢሎም መለሱሉ
ከምኡ ኸኣ ገበሮም ካብ ኢድ ደቂ እስራኤል ድማ ኣናገፎም ንሳቶምውን ኣይቀተልዎምን
እያሱ ኸኣ በታ መዓልቲ እቲኣ ነቲ ኣኼባን ንመሰውኢ እግዚኣብሄርን ኣብታ ንሱ ዝሐረያ ቦታ ኽሳዕ እዛ መዓልቲ እዚኣ ቘረጽቲ ዕጨይትን ወረዲ ማይን ገበሮም
ኰነ ኸኣ ኣዶኒጼዴቅ ንጉስ የሩሳሌም እያሱ ንዓይ ከም ዝሐዛን ፈጺሙ ከም ዘጥፍኣን ከምቲ ንያሪኮን ንንጉሳን ዝገበሮ ከምኡ ድማ ንዓይን ንንጉሳን ከም ዝገበረ እቶም ኣብ ጊብዖን ዚነብሩውን ምስ እስራኤል ከም እተዐርቁን ኣብ ማእከሎም ከኣ ከም ዚነብሩን ምስ ሰምዔ ጊብዖንሲ ኸም ሓንቲ ኻብተን ከተማታት ነገስታት ዓባይ ከተማ ስለ ዝነበረት ኤረ ኻብ ዓይ እኳ ትዐቢ ነበረት ኵሎም ሰባትውን ጀጋኑ ነበሩ እሞ ኣዝዮም ፈርሁ ስለዚ ኣዶኒጼደቅ ንጉስ የሩሳሌም ናብ ሆሃም ንጉስ ኬብሮንን ናብ ጲርኣም ንጉስ ያርሙትን ናብ ያፊዓ ንጉስ ላኪሽን ናብ ደቢር ንጉስ ዔግሎንን ልኢኹ ጊብዖን ም ስ እያሱን ም ስ ደቂ እስራኤልን ተዐሪቓ እያ እሞ ክንዋግኣ ናባይ ደይብኩም ሐግዙኒ በሎም
ሽዑ ሓሙሽቲኦም ነገስታት ኣሞራውያን ንጉስ የሩሳሌም ንጉስ ኬብሮን ንጉስ ያርሙት ንጉስ ላኪሽ ንጉስ ዔግሎን ንሳቶምን ኵሎም ሰራዊቶምን ተአኪቦም ደየቡ ኣብ መንጽር ጊብዖን ድማ ሰፈሩ ተዋግእዋ ኸኣ
ሰብ ጊብዖን ድማ ናብ እያሱ ኣብቲ ሰፈር ኣብ ጊልጋል ልኢኾም እቶም ኣብ ከረን ዚነብሩ ነገስታት ኣሞራውያን ኵሎም ናባና ተአኪቦም እዮም እሞ ኢድካ ኻብ ባሮትካ ኣይድከም ቀልጢፍካ ናባና ደይብ ኣድሕነናን ርድኣናን በልዎ ሽዑ እያሱ ንሱን ብዘሎ እቲ ተዋጋኢ ህዝብን ኵሎም ሓያላት ጀጋኑ ኸኣ ምስኡ ኻብ ጊልጋል ደየቡ
እግዚኣብሄር ድማ ንእያሱ ንኣታቶም ኣብ ኢድካ ሂበካ እየ ካባታቶም ሓደ ሰብ እኳ ኣብ ቅድሜኻ ኣይቐውም ን እዩ እሞ ኣይትፍርሃዮም በሎ
እያሱ ከኣ ካብ ጊልጋል ምሉእ ለይቲ ገስጊሱ ብድንገት ሓደጋ ወደቖም
እግዚኣብሄር ድማ ኣብ ቅድሚ እስራኤል ኣሸበሮም ኣብ ጊብዖን ከኣ ብዓብዪ መውቃዕቲ ወቕዖም ብመገዲ ዓቐበት ቤትሖሮን ሰጐጎም ክሳዕ ዓዜቃን ክሳዕ ማቄዳን ከኣ ወቕዖም
ኰነ ኸኣ ካብ እስራኤል ሀዲሞም ኣብቲ መውረዲ ቤትሖሮን ከለዉ ኽሳዕ ዓዜቃ ዚበጽሑ እግዚኣብሄር ካብ ሰማይ ዓበይቲ ኣእማን ኣውደቐሎም ሞቱ ኸኣ
ካብቶም ደቂ እስራኤል ብሴፍ ዝቐተልዎም እቶም በእማን በረድ ዝሞቱ ይበዝሑ
ሽዑ በታ እግዚኣብሄር ንኣሞራውያን ኣብ ቅድሚ ደቂ እስራኤል ኣሕሊፉ ዝሀበላ መዓልቲ እያሱ ንእግዚኣብሄር ተዛረቦ ኣብ ቅድሚ ደቂ እስራኤል ድማ በለ ኣቲ ጸሓይ ኣብ ጊብዖን ደው ኢልኪ ጽንሒ ኣቲ ወርሒውን ኣብ ለሰ ኣያሎን
ሽዑ እቲ ህዝቢ ንጻላእቱ ሕነ ኽሳዕ ዚፈዲ ጸሓይ ቈመት ወርሒውን ደው በለት
እዝስ ኣብ መጽሓፍ ያሻርዶኸ ተጽሒፉ ኣይኰነን እታ ጸሓይ ኣብ ማእከል ሰማይ ኣስታት ም ሉእ መዓልቲ ቘመት ንም ዕራብ ከኣ ኣይቀልጠፈትን
እግዚኣብሄር ንእስራኤል ተዋጊኡሎም እዩ እሞ እግዚኣብሄር ደሃይ ሰብ ብምስማዕ ከምታ መዓልቲ እቲኣ ዝበለት ቅድሚኣ ዀነ ድሕሪኣ ኣይነበረትን
እያሱ ኵሉ እስራኤል ከኣ ምስኡ ናብቲ ሰፈር ኣብ ጊልጋል ተመልሰ
እቶም ሓሙሽተ ነገስታት ድማ ሀዲሞም ኣብ በዓቲ ማቄዳ ተሐብኡ
ንእያሱ ኸኣ እቶም ሓሙሽተ ነገስታትሲ ኣብ በዓቲ ማቄዳ ተሐቢኦም ተረኺቦም ኣለዉ ኢሎም ነገርዎ
እያሱ ድማ በለ ናብ ኣፍ እቲ በዓቲ ዓበይቲ ኣእማን ኣንከባልሉ ዚሕልውዎም ሰብ ከኣ ግበሩ
ንስኻትኩም ግና ደው ኣይትበሉ እግዚኣብሄር ኣምላኽኩም ንጸላእትኹም ናብ ኢድኩም ሂቡኩም እዩ እሞ ስጐጕዎም
ነቶም ዳሕሮቶም ከኣ ቅተልዎም ናብ ከተማታቶም ኪአትዉ ኣይትሕደግዎም
ኰነ ኸኣ እያሱን ደቂ እስራኤልን ኣዝዩ ዓብዪ ስዕረት ክሳዕ ዚውድኡ ፈጺሞም ምስ ሰዐርዎም እቶም ካባታቶም መሊቖም ዝሀደሙ ድማ ናብተን እተዐርዳ ኸተማታት ምስ ኣተዉ ኵሉ እቲ ህዝቢ ናብ እያሱ ኣንብ ሰፈር ኣብ ማቄዳ ብሰላም ተመልሰ
ንሓደ ኻብ ደቂ እስራኤልስ መልሓሱ ዘዋሳወሰሉ ሓደ እኳ ኣይነበረ
ሽዑ እያሱ ነቲ ኣፍ በዓቲ ኽፈትዎ ነቶም ሓሙሽተ ነገስታት ካብቲ በዓቲ ናባይ ኣውጽእዎም በለ
ከምኡ ድማ ገበሩ ነቶም ሓሙሽተ ነገስታት ንጉስ የሩሳሌም ንጉስ ኬብሮን ንጉስ ያርሙት ንጉስ ላኪሽ ንጉስ ዔግሎን ካብቲ በዓቲ ናብኡ ኣውጽእዎም
ኰነ ኸኣ ነቶም ነገስታት እቲኦም ናብ እያሱ ምስ ኣውጽእዎም እያሱ ንዅሎም ሰብ እስራኤል ጸውዖም ነቶም ምስኡ ኸይዶም ዝነበሩ ሓላቑ እቶም ተዋጋእቲ ድማ ቅረቡ እሞ ኣእጋርኩም ኣብ ክሳውዲ እዞም ነገስታት እዚኦም ግበሩ በሎም
ቀረቡ እሞ ኣእጋሮም ኣብ ክሳውዶም ገበሩ እያሱ ድማ እግዚኣብሄርሲ ነቶም እተዋግዎም ኵሎም ጸላእትኹም ከም ኡ ኺገብሮም እዩ እሞ ኣይትፍርሁን ኣይትሰምብዱን ጽንዑን ትብዑን በሎም
ድሕርዚ እያሱ ወቒዑ ቐተሎም ኣብ ሓሙሽተ ኦም ሰቐሎም ክሳዕ ምሸት ከኣ ኣብተን ኣእዋም ተሰቒሎም ወዐሉ
ኰነ ኸኣ ኣጋ ምዕራብ ጸሓይ እያሱ ኣዘዞም ካብተን ኣእዋም ኣውሪዶም ኣብቲ ተሐቢኦምሉ ዝነበሩ በዓቲ ደርበይዎም
ኣብቲ ኣፍ በዓቲ ድማ እቲ ኽሳዕ ሎም መዓልቲ ዘሎ ዓበይቲ ኣእማን ገበሩ
እያሱ ድማ በታ መዓልቲ እቲኣ ንማቄዳ ሓዛ ንእኣን ንንጉሳን ከኣ ብስሕለት ሴፍ ወቕዔ ንኣታቶምን ኣብኣ ንዘለዉ ዅሎም ነፍሳትን ሓደ እኳ ኸየትረፈ ፈጺሙ ኣጥፍኦም
ከምቲ ንንጉስ ያሪኮ ዝግበሮ ንንጉስ ማቄዳ ድማ ከምኡ ገበሮ
እያሱ ኵሉ እስራኤል ድማ ም ስኡ ካብ ማቄዳ ናብ ሊብና ሐለፈ ንሊብና ኸኣ ተዋግኣ
እግዚኣብሄር ድማ ንእኣን ንንጉሳን ኣብ ኢድ እስራኤል ሀበ ንእኣን ኣብኣ ንዘለዉ ዅሎም ነፍሳትን ኣብኣ ሓደ እኳ ኸየትረፈ ብስሕለት ሴፍ ቀተለ
ንንጉሳ ድማ ከምቲ ንንጉስ ያሪኮ ዝገበሮ ገበረ
እያሱ ኵሉ እስራኤል ከኣ ምስኡ ካብ ሊብና ናብ ላኪሽ ሐለፈ እሞ ኣብ መንጽራ ሰፊሩ ተዋግኣ
እግዚኣብሄር ንላኪሽውን ኣብ ኢድ እስራኤል ሀባ ብኻልአይቲ መዓልቲ ሓዛ ከምቲ ዅሉ ንሊብና ዝገበራ ንእኣን ኣብኣ ንዘለዉ ዅሎም ነፍሳትን ከኣ ብስሕለት ሴፍ ቀተለ
ሽዑ ሆራም ንጉስ ጌዝር ንላኪሽ ኪረድኣ ደየበ እያሱ ድማ ንእኡን ንህዝቡን ሓደ እኳ ኸየትረፈ ቀተለ
እያሱ ብዘሎ እስራኤል ከኣ ምስኡ ካብ ላኪሽ ናብ ዔግሎን ሐለፈ ኣብ መንጽራ ሰፈሮም ከኣ ተዋግእዋ
በታ መዓልቲ እቲኣ ሐዝዋ ብስሕለት ሴፍውን ወቕዕዋ ንሱ በታ መዓልቲ እቲኣ ኣብኣ ንዘለዉ ዅሎም ነፍሳት ከምቲ ዅሉ ንላኪሽ ዝገበራ ፈጺሙ ኣጥፍኦም
እያሱ ብዘሎ እስራኤል ድማ ምስኡ ካብ ዔግሎን ናብ ኬብሮን ደየበ ተዋግእዋ ከኣ
ሐዝዋ ድማ ንእእን ንንጉሳን ንዅለን ከተማታታን ኣብኣ ንዘለዉ ዅሎም ነፍሳትን ብስሕለት ሴፍ ቀተልዎም
ከምቲ ዅሉ ኣብ ዔግሎን ዝገበሮ ሓደ እኳ ኣየትረፈን ንእኣን ኣብኣ ንዘለዉ ዅሎም ነፍሳትን ፈጺሙ ኣጥፍኦም
እያሱ ኵሉ እስራኤል ድማ ምስኡ ናብ ደቢር ተመልሰ ተዋግኣ ኸኣ
ንእኣን ንንጉሳን ንዅለን ከተማታታን ሐዘ ብስሕለት ሴፍውን ቀተልዎም ኣብኣ ንዘለዉ ንዅሎም ነፍሳት ድማ ፈጺሞም ኣጥፍእዎም ሓደ እኳ ኣየትረፈን
ከምቲ ኣብ ኬብሮን ዝገበሮ ከምቲ ኣብ ሊብናን ኣብ ንጉሳን ከኣ ዝገበሮ ኣብ ደቢርን ንጉሳን ከኣ ከም ኡ ገበረ
በዚ ኸም ዚ እያሱ ንዅላ እታ ም ድሪ ኸረንን ደቡብን ቈላን ጎቦታትን ኵሎም ነገስታቶምን ቀተሎም ሓደ እኳ ኣየትረፈን
ከምቲ እግዚኣብሄር ኣምላኽ እስራኤል ዝአዘዞ ትንፋስ ንዘለዎ ዅሉ ፈጺሙ ኣጥፍኤ
ከምኡ ድማ እያሱ ካብ ቃዴስባርኔዓ ኽሳዕ ጋዛ ንዅላ ሃገር ጎሼን ከኣ ክሳዕ ጊብዖን ወቕዖም
እግዚኣብሄር ኣምላኽ እስራኤል ንእስራኤል ይዋግኣሉ ነበረ እሞ እያሱ ነዞም ኵሎም ነገስታት እዚኣቶምን ንምድሮምን ብሓንሳእ ሐዘ
ድሕርዚ እያሱን ብዘሎ እስራኤልን ምስኡ ናብቲ ሰፈር ኣብ ጊልጋል ተመልሱ
ኰነ ኸኣ ያቢን ንጉስ ሓጾር እዚ ምስ ሰምዔ ናብ ዮባብ ንጉስ ማዶንን ናብ ንጉስ ሺምሮንን ናብ ንጉስ ኣክሻፍውን ናብቶም ብሰሜን ኣብ ኣኽራንን ኣብ ጐልጐልን ብደቡብ ኪነሮት ድማ ኣብ ቈላን ኣብ ምዕራብን በረኽቲ ዶር ናብ ዝነበሩ ነገስታት ብምብራቕን ብምዕራብን ናብ ዝነበሩ ከነኣናውያን ናብ ኣሞራውያንን ሔታውያንን ፈረዛውያንን ኣብ ኣኽራን ናብ ዝነበሩ ይቡሳውያንን ኣብ እግሪ ሄርሞን ኣብ ምድሪ ሚጽጳ ናብ ዝነበሩ ሃዋውያንን ለኣኸ
ንሳቶምን ኵሎም ሰራዊቶምን ምሳታቶም ከምቲ ኣብ ገምገም ባህሪ ዘሎ ሑጻ ዝምብዛሁ ብዙሕ ህዝቢ ምስ ኣዝዩ ብዙሕ ፈረስን ሰረላን ወጹ
እዞም ነገስታት እዚኣቶም ኵሎም ከኣ ተኣከቡ ምስ እስራኤል ኪዋግኡ መጺኦም ድማ ኣብ ማይ ሜሮም ብሓደ ሰፈሩ
እግዚኣብሄር ድማ ንእያሱ ጽባሕ ከምዛ ጊዜ እዚኣ ኣነ ንዅሎም ቅቱላት ገይረ ኣብ ቅድሚ እስራኤል ኣሕሊፈ ኽህቦም እየ እሞ ብእኦም ኣይትፍራህ ኣፍራሶም ክትቅንጅብ ሰረገላታቶምውን ብሓዊ ኸተንድድ ኢኻ በሎ
እያሱ ብዘሎ እቲ ተዋጋኢ ህዝቢ ኸኣ ምስኡ ኣብ ማይ ሜሮም መጺኡ ብድንገት ሓደጋ ወደቖም
እግዚኣብሄር ድማ ኣብ ኢድ እስራኤል ሀቦም እሞ ወቕዕዎም ክሳዕ እታ ዓባይ ሲዶን ክሳዕ ሚስረፎትማይም ድማ ብሸነኽ ምብራቕውን ክሳዕ ለሰ ሚጺጳ ሰጐጕዎም
ሓደ እኳ ከየትረፉሎም ቀተልዎም
እያሱ ድማ ከም ቲ እግዚኣብሄር ዝበሎ ገበሮም ኣፍራሶም ቀንጀበ ሰረገላታቶምዉ ብሓዊ ኣንደደ
ሓጾር ድማ ነዘን ኵለን መንግስትታት እዚ ኣተን ቀደም ርእሲ ኸተማኤን ነበረት እሞ እያሱ በታ ጊዜ እቲኣ ተመሊሱ ንሓጾር ሓዛ ንንጉሳ ኸኣ ሰየፎ
ኣብኣ ንዘለዉ ዅሎም ነፍሳት ብስሕለት ሴፍ ወቒዖም ፈጺሞም ኣጥፍእዎም ትንፋስ ዘላቶ ሓደ እኳ ኣይተረፈን
ንሓጾርውን ብሓዊ ኣንደዳ
እያሱ ድማ ንዅለን ከተማታት እዞም ነገስታት እዚኣቶም ን ንዅሎም ነገስታትንን ሐዘ
ከም ቲ ሙሴ ባርያ እግዚኣብሄር ዝአዘዞ ኸኣ ብስሕለት ሴፍ ወቒዑ ፈጺሙ ኣጥፍኦም
ብጀካ እታ እያሱ ዘንደዳ ሓጾር ጥራይ እስራኤል ነተን ኣብ ኵርባታት ዘለዋ ኸተማታት ኣየንደደን
ኵሉ ምርኮ እተን ከተማታት እዚኤንን ማልን ደቂ እስራኤልን ንርእሶም ማረኽዎ
ንዅሉ ሰብ ግና ክሳዕ ዜጥፍእዎም ብስሕለት ሴፍ ቀተልዎም
ትንፋስ ዘላቶ ሓደ እኳ ኣየትረፉን
ከምቲ እግዚኣብሄር ንሙሴ ባርያኡ ዝአዘዞ ከምኡ ሙሴ ንእያሱ ኣዘዞ እያሱውን ከምኡ ገበረ
ንሱ ኻብቲ እግዚኣብሄር ንሙሴ ዝአዘዞ ዅሉ ሓደ ነገር እኳ ኣይሐደገን
እያሱ ኸኣ ንብዘላ እታ ሃገር ም ድሪ ኣኽራንን ኵሉ ደቡብን ብዘላ ም ድሪ ጐሼንን ቈላን ጐልጐልን ኣኽራን እስራኤልን ቈላኡን ሐዘ
ካብቲ ናብ ሰዒር ዜደይብ መላጥ ከረን ሒዙ ክሳዕ እቲ ኣብ ጐልጐል ሊባኖስ ኣብ እግሪ ሄርሞን ዘሎ በዓልጋድ ንዅሎም ነገስታቶም ሐዘ ወቒዑ ድማ ቀተሎም
እያሱ ምስ እዞም ኵሎም ነገስታት እዚኣቶም ነዊሕ ዘበን ተዋግኤ
ብጀካ እቶም ኣብ ጊብዖን ዚነብሩ ሃዋውያንሲ ምስ እስራኤል እተዐርቀት ከተማ ኣይነበረትን ንዅለን ተዋጊኦም ሐዝወን
ምእንቲ ፈጺሙ ኼጥፍኦም እሞ ምሕረት ከይረኽቡ ከምቲ እግዚኣብሄር ንሙሴ ዝአዘዞ ምእንቲ ኼጥፍኦም ምስ ደቂ እስራኤል ኪዋግኡ ምትራር ልቦም ካብ እግዚኣብሄር ኰነ
በታ ጊዜ እቲኣ እያሱ መጺኡ ነቶም ዓናቃውያን ካብ ኣኽራን ካብ ኬብሮን ካብ ደቢር ካብ ዓናብ ድማ ካብ ብዘሎ ኣኽራን ይሁዳን ካብ ብዘሎ ኣኽራን እስራኤልን ኣጥፍኦም
እያሱ ፈጺሙ ምስ ከተማታቶም ኣጥፍኦም
ኣብ ሃገር ደቂ እስራኤል ገለ ዓናቃውያንን ኣይተረፉን
ኣብ ጋዛን ኣብ ጋትን ኣብ ኣሽዶድን ጥራይ ተረፉ
ከምኡ ድማ እያሱ ከምቲ እግዚኣብሄር ንሙሴ እተዛረቦ ዅሉ ንብሃገራ ሓዛ እያሱ ድማ ንእስራኤል ከከም ክፍሎምን ከከም ነገዶምን ርስቲ ሀቦም
እታ ሃገር ድማ ካብ ውግእ ዐረፈት
እቶም ደቂ እስራኤል ዝሰዐርዎም እሞ ምድሮም ከኣ ኣብ ስግር ዮርዳኖስ ብምብራቕ ጸሓይ ካብ ርባ ኣርኖን ክሳዕ ከረን ሄርሞን ብሸነኽ ምብራቕ ዘሎ ዅሉ ጐልጐል ድማ ዘወረስዎም ነገስታት እዚኣቶም እዮም
እቲ ኣብ ሔስቦን ዝነበረ ኻብታ ኣብ ገምገም ርባ ኣርኖን ዘላ ዓሮዔር ኣብ ማእከል ርባ ዘላ ኸተማን ፈረቓ ጊልዓድን ድማ ክሳዕ እታ ንደቂ ኣሞን እተዳውብ ርባ ያቦቅ ዚገዝእ ዝነበረ ሲሆን ንጉስ ኣሞራውያን
ድማ እቲ ብወገን ምብራቕ ዘሎ ጐልጐል ክሳዕ ባሕሪ ኪነሮት ብወገን ምብራቕ ድማ ክሳዕ ባሕሪ ጐልጐል ንሱ ኸኣ ባሕሪ ጨው ናብ መገዲ ቤትየሲሞት ንደቡብ ድማ ኣብ እግሪ ጐቦታት ጲስጋ
ድማ ዶብ ዖግ ንጉስ ባሳን ንሱ ኻብቶም ኣብ ኣሽታሮትን ኣብ ኤድሬዒን ዚቕመጥ ዝነበረ ተረፍ ራፋውያን እዩ
ንሱ ኣብ ከረን ሄርሞንን ኣብ ሳልካን ኣብ ብዘሎ ባሳንን ክሳዕ ዶብ ገሹራውያንን ማዓካታውያንን ኣብ ፈረቓ ጊልዓድን ድማ ዶብ ሲሆን ንጉስ ሔስቦን ይገዝእ ነበረ
ሙሴ ባርያ እግዚኣብሄርን ደቂ እስራኤልን ወቕዕዎም ሙሴ ባርያ እግዚኣብሄር ድማ እታ ምድሮም ንሮቤላውያንን ንጋዳውያንን ንፈረቓ ነገድ ምናሴን ንርስቲ ሀቦም
እቶም ኣብ ስግር ዮርዳኖስ ኣብ ወገን ምዕራብ ኣብ ጐልጐል ሊባኖስ ካብ ዘላ በዓልጋድ ክሳዕ እቲ ናብ ሰዒር ዜደይብ መላጥ ከረን ዝነበሩ እያሱን ደቂ እስራኤልን ዝወቕዕዎም ነገስታት እታ ሃገር እዚኣቶም እዮም
እያሱ ድማ እታ ምድሪ ንነገዳት እስራኤል ከከም ክፍልታቶም ገይሩ ንርስቲ ሀቦም ኣብ ኣኽራንን ኣብ ቈላን ኣብ ጐልጐልን ኣብ ጐቦታትን ኣብ በረኻን ኣብ ደቡብን ሔታውያን ኣሞራውያን ከነኣናውያን ፈረዛውያን ሃዋውያን ይቡሳውያን ድማ ንጉስ ያሪኮ ሓደ ንጉስ እታ ኣብ ጥቓ ቤትኤል ዘላ ዓይ ሓደ ንጉስ የሩስሌም ሓደ ንጉስ ኬብሮን ሓደ ንጉስ ያርሙት ሓደ ንጉስ ላኪሽ ሓደ ንጉስ ዔግሎን ሓደ ንጉስ ጌዘር ሓደ ንጉስ ደቢር ሓደ ንጉስ ጌደር ሓደ ንጉስ ሖርማ ሓደ ንጉስ ዓራድ ሓደ ንጉስ ሊብና ሓደ ንጉስ ዓዱላም ሓደ ንጉስ ማቄዳ ሓደ ንጉስ ቤትኤል ሓደ ንጉስ ታጱኣ ሓደ ንጉስ ሔፌር ሓደ ንጉስ ኣፌቅ ሓደ ንጉስ ላሻሮን ሓደ ንጉስ ማዶን ሓደ ንጉስ ሓጾር ሓደ ንጉስ ሺምሮንሜሮን ሓደ ንጉስ ኣክሻፍ ሓደ ንጉስ ታዓናክ ሓደ ንጉስ መጊዶ ሓደ ንጉስ ቀደሽ ሓደ ንጉስ ዮቅነዓም ኣብ ቀርሜሎስ ሓደ ንጉስ ዶር ኣብ በረኽቲ ዶር ሓደ ንጉስ ጐዪም ኣብ ጊልጋል ሓደ ንጉስ ቲርጻ ሓደ
ኵሎም ሰላሳን ሓደን ነገስታት እዮም
እያሱ ድማ ነዊሕ ዘበን ገይሩ ኣሪጉ ነበረ እግዚኣብሄር ከኣ በሎ ንስኻ ነዊሕ ዘበን ጌርካ ኣሪግካ ኢኻ እትተሐዝ ምድሪ ድማ ገና ኣዝያ ገዛፍ ተሪፋ ኣላ
እታ ዝተረፈት ምድሪ ኸኣ እዚኣ እያ ብዘሎ ጐደቦታት ፍልስጥኤማውያንን ኵሎም ጌሹራውያንን ካብታ ኣብ ቅድሚ ግብጺ ዘላ ሺሖር ንሰሜን ከኣ ክሳዕ እታ ም ስ ም ድሪ ኸነኣን እትቚጸር ዶብ ዔቅሮን ናይቶም ሓሙሽተ ሹማም ቲ ፍልስጥኤማውያን ጋዛውያን ኣሽዶዳውያን ኣስቀሎናውያን ጋታውያን ዔቅሮናውያን ዓዋውያን ድማ ብደቡብ ኵሉ ም ድሪ ኸነኣናውያን ሜዓራ ናይ ሲዶናውያንውን ከሳዕ ኣፌቅ ክሳዕ ዶብ ኣሞራውያን ድማ ምድሪ ጌባላውያን ብዘሎ ሊባኖስ ድማ ብወገን ምብራቕ ጸሓይ ካብቲ ኣብ እግሪ ኸረን ሄርሞን ዘሎ በዓልጋድ ክሳዕ እቲ ንሃማት ዜእቱ ኣብ ኣኽራን ካብ ሊባኖስ ክሳዕ ሚስረፎት ማዪም ዚነብሩ ዅሎም ብዘለዉ ሲዶናውያን
ኣነ ኻብ ቅድሚ ደቂ እስራኤል ክሰጎም እየ
ጥራይ ከምቲ ዝኣዘዝኩኻ ጌርካ እታ ምድሪ ንእስራኤል ንርስቲ ኣካፍሎም
እምበኣር ሕጂ እዛ ምድሪ እዚኣ ንትሽዓቲኦም ነገድን ንፈረቓ ነገድ ምናሴን ንርስቲ ምቐላ
ምስኡ ሮቤላውያንን ጋዳውያንን ከምቲ ሙሴ ባርያ እግዚኣብሄር ዝሀቦም እቲ ሙሴ ኣብ ስግር ዮርዳኖስ ብወገን ምብራቕ ዝሀቦም ርስቶም ተቐበሉ ካብታ ኣብ ገምገም ርባ ኣርኖን ዘላ ዓሮዔር ካብታ ኣብ ማእከል ርባ ዘላ ኸተማ ኸኣ ብዘሎ ጐልጐል ሜድባ ኽሳዕ ዲቦንውን ድማ ዅለን ከተማታት ናይቲ ኣብ ሔስቦን ክሳዕ ዶብ ደቂ ኣሞን ዝነገሰ ሲሆን ንጉስ ኣሞራውያን ጊልዓድን ዶብ ጌሹራውያንን መዓካታውያንን ብዘሎ ኸረን ሄርሞንን ብዘሎ ባሳን ድማ ክሳዕ ሳልካ ብዘሎ መንግስቲ ዖግ ኣብ ባሳን እቲ ኣብ ኣስታሮትን ኣብ ኤድሬዒን ዝነገሰ ንሱ ኻብቶም ተረፍ ራፋውያን ተሪፉ ነበረ ሙሴ ድማ ወቒዑ ኣውጽኦም
ንጌሹራውያንን ንማዓካታውያንን ግና ደቂ እስራኤል ኣየውጽእዎምን እሞ ጌሹርን ማዓካትን ክሳዕ ሎም መዓልቲ ኣብ ማእከል እስራኤል ይቕመጡ ኣለዉ
ንነገድ ሌዊ ጥራይ ርስቲ ኣይሀቦምን ርስቱስ ከምቲ ዝበሎ ናይ እግዚኣብሄር ኣምላኽ እስራኤል መስዋእቲ ሓዊ እዩ
እምበኣርሲ ሙሴ ንነገድ ደቂ ሮቤል ከከም ዓሌቶም ርስቲ ሀቦም
ዶቦም ከኣ ካብታ ኣብ ገምገም ርባ ኣርኖን ዘላ ዓሮዔርን ካብታ ኣብ ማእከል ርባ ዘላ ኸተማን ብዘሎ ጐልጐል ሜድባ ድማ ሔስቦንን እተን ኣብ ጐልጐል ዘለዋ ዅለን ከተማታትን ዲቦንን ባሞትብዓልን ቤትበዓልሜዖንን ያሕጻን ቄዴሞትን ሜፋዓትን ቂርያታዪምን ሲብማን እታ ኣብቲ ኣብ ለሰ ዘሎ ኸረን ዘላ ጸሬትሻሓር ድማ ቤትጴዖርን ጎቦታት ጲስጋንን ቤትየሺሞትን ኵለን ከተማታት ጐልጌልን ብዘላ መንግስቲ እቲ ኣብ ሔስቦን ነጊሱ ዝነበረ ሲሆን ንጉስ ኣሞራውያንን ምስቶም ሹማምቲ ሚድያን ኤዊን ረቀምን ጹርን ሑርን ሬባን እቶም ኣብታ ሃገር ዝነበሩ ሹማምቲ ሲሆን ሙሴ ዝወቕዖም
ንበላዓም ጠንቋሊ ወዲ ቤዖር ድማ ምስቶም ካልኦት ቅቱላቶም ደቂ እስራኤል ብሴፍ ቀተልዎ
ዶብ ደቂ ሮቤል ድማ ዮርዳኖስን ዶቡን ነበረ
ርስቲ ደቂ ሮቤል ከከም ዓሌቶም ከተማታትን ዓድታተንን እዚ እዩ
ንነገድ ጋድ ድማ ንደቂ ጋድ ከከም ዓሌቶም ሙሴ ሀቦም
ዶቦም ከኣ ያዕዜርን ኵለን ከተማታት ጊልዓድን ፈረቓ ምድሪ ደቂ ኣሞን ድማ ክሳዕ እታ ኣብ መንጽር ራባ ዘላ ዓሮዔር ነበረ
ካብ ሔስቦን ድማ ክሳዕ ራማትሚጽጴን በጦኒም ን ካብ መሃናይም ከኣ ክሳዕ ዶብ ደቢር ኣብቲ ለሰ ድማ ቤትሃራምን ቤትኒምራን ሱኰትን ጻፎንን እቲ ተረፍ መንግስቲ ሲሆን ንጉስ ሔስቦን እቲ ዶብ ድማ ዮርዳኖስ እዩ ኽሳዕ ወሰን ባሕሪ ኪነረት ስግር ዮርዳኖስ ብምብራቑ
ርስቲ ደቂ ጋድ ከከም ዓሌቶም ከተማታት ምስ ዓድታተን እዚ እዩ
ንፈረቓ ነገድ ምናሴውን ሙሴ ርስቲ ሀቦም ንሱ ኸኣ ንፈረቓ ነገድ ደቂ ምናሴ ከከም ዓሌቶም ኰነ
ዶብም ከኣ ካብ መሃናይም ብዘሎ ባሳን ብዘሎ መንግስቲ ዖግ ንጉስ ባሳን ኵለን ዓድታት ናይታ ኣብ ባሳን ዘላ ያኢር ስሳ ኸተማታት ፈረቓ ጊልዓድ ድማ ኣስታሮትን ኤድሬዒን ከተማታት መንግስቲ ዖግ ኣብ ባሳን ንደቂ ማኪር ወዲ ምናሴ ንፈረቓ ደቂ ማኪር ከከም ዓሌቶም ኰነ
እተን ኣብ ስግር ዮርዳኖስ ብወገን ምብራቓ ንያሪኮ ኣብ ጐልጐል ሞኣብ ሙሴ ዘረስተዮም እዚኣተን እየን
ንነገድ ሌዊ ግና ከምቲ ዝበሎም እግዚኣብሄር ኣምላኽ እስራኤል እዩ ርስቶም እሞ ሙሴ ርስቲ ኣይህቦምን
እተን ደቂ እስራኤል ኣብ ምድሪ ኸነኣን ዝወረስወን እሞ እቲ ኻህን ኣልኣዛርን እያሱ ወዲ ነዌን እቶም ርእስታት ነቦታት ነገዳት ደቂ እስራኤልን ዘውረስዎም እዚኣተን እየን ከምቲ እግዚኣብሄር ብኢድ ሙሴ ዝአዘዞ ንትሽዓተ ነገድን ንፈረቓ ነገድን ረርስቶም ብዕጭ ከፈሎም
ነቶም ክልተ ነገድን ንፈረቓ ነገድንሲ ሙሴ ኣብ ስግር ዮርዳኖስ ርስቲ ሂብዎም ነበረ ንሌዋውያን ግና ኣብ መንጎኦም ርስቲ ኣይሀቦምን
ደቂ ዮሴፍ ክልተ ነገድ ምናሴን ኤፍሬምን ነበሩ እሞ ንሌዋውያን ግና ብጀካ እተን ዚነብሩለን ከተማታት ም ስተን ንኸብቶም ን ንጥሪቶም ን ዚዀና ኸበብተን ኣብታ ም ድሪ ግደ ኣይሀቦምን
ደቂ እስራኤል ከምቲ እግዚኣብሄር ንሙሴ ዝአዘዞ ከምኡ ገበሩ ነታ ምድሪ ተማቐልዋ
ደቂ ይሁዳ ድማ ኣብ ጊልጋል ናብ እያሱ ቐረቡ ካሌብ ወዲ የፋነ እቲ ቀኔዛዊ ከኣ በሎ እግዚኣብሄር ንሙሴ ነቲ ናይ ኣምላኽ ሰብ ኣብ ቃዴስባርኔዓ ብዛዕባይን ብዛዕባኻን ዝበሎ ንስኻ ትፈልጥ ኣሎኻ
እቲ ሙሴ ባርያ እግዚኣብሄር ነታ ምድሪ ኽስሊ ካብ ቃዴስባርኔዓ ኺሰደኒ ኸሎ ኣነ ወዲ ኣርብዓ ዓመት ነበርኩ እሞ ከምቲ ኣብ ልበይ ዝነበረ ቓል መለስኩሉ
እቶም ምሳይ ደዪቦም ዝነበሩ ኣሕዋተይ ንልቢ እቲ ህዝቢ ኣሸበርዎ ኣነ ግና ንእግዚኣብሄር ኣምላኸይ ፈጺመ ሰዐብክዎ
ሙሴ ድማ በታ መዓልቲ እቲኣ ንእግዚኣብሄር ኣምላኸይ ፈጺምካ ስለ ዝሰዐብካዮ እታ እግርኻ ዝረገጸታ ምድሪ ንኣኻን ንደቅኻን ንዘለኣለም ርስቲ ትኹን ኢሉ መሐለ
ሕጂ ድማ እንሆ እቲ እስራኤል ኣብ በረኻ ኺመላለስ ከሎ እግዚኣብሄር ንሙሴ እዚ ቓል እዚ ኻብ ዚነግሮ ከምቲ ዝበሎ እግዚኣብሄር እዘን ኣርብዓን ሓሙሽተን ዓመት ብህይወት ኣጽንሓኒ
ሕጂ ኸኣ እንሆ ኣነ ሎሚ ወዲ ሰማንያን ሓሙሽተን ዓመት ኰይነ ኣሎኹ
ከምታ ሙሴ ኺልእከኒ መዓልቲ ሎሚ ኸኣ ሓይለይ ከምኡ ኣሎ ንውግእ ኰነ ንምውጻእ ኰነ ንምእታው ኰነ ሓይለይ ከምቲ ሽዑ ዝነበሮ ሕጂ ሓይለይ ከምኡ ኣሎ
ሕጂ ኸኣ ከምቲ እግዚኣብሄር በታ መዓልቲ እቲኣ እተዛረቦ እዚ ኸረን እዚ ሀበኒ
ዓናቃውያንን ዓበይትን ዕሩዳትን ከተማታት ድማ ከም ዘለውዋ ንስኻ በታ መዓልቲ እቲኣ ሰሚዕካ ኢኻ እሞ ምናልባሽ እግዚኣብሄር ምሳይ ይኸውን ከምቲ እግዚኣብሄር ዝበሎ ኸኣ ክሰጎም እየ
እያሱ ድማ ንካሌብ ወዲ የፋነ መረቖ ኬብሮን ከኣ ንርስቲ ሀቦ
ካሌብ ወዲ የፋነ እቲ ቄኔዛዊ ንእግዚኣብሄር ኣምላኽ እስራኤል ፈጺሙ ስለ ዝሰዐቦ ኬብሮን ክሳዕ ሎም መዓልቲ ርስቱ ዀነት
ቀደም ስም ኬብሮን ቂርያትኣርባ ነበረ
ኣርባ እቲ ኣብ ማእከል ዓናቃውያን ዚዐብዮ ዝነበረ ሰብኣይ እዩ
እታ ሃገር ድማ ካብ ውግእ ዐረፈት
ንነገድ ደቂ ይሁዳ ኸከም ዓሌቶም ክሳዕ ዶብ ኤዶም ናብ ወገን ደቡብ ዜብል በረኻ ሲን ክሳዕ ወሰን ደቡብ ዕጭ በጽሖም
እቲ ናይ ደቡብ ዶቦም ድማ ካብ ወሰን ባሕሪ ጨው ካብቲ ንደቡብ ዜብል ልሳን ነበረ ንዓቐበት ዓቅራቢም ናብ ደቡቡ ወጺኡ ንሲን ከኣ ሐሊፉ ንቃዴስባርኔዓ ብደቡባ ደዪቡ ንሔጽሮን ሐሊፉ ድማ ንኣዳር ይድይብ ናብ ቃርቃዓ ኣቢሉ ከኣ ይዘውር
ንዓጽሞን ኣቢሉ ድማ ይሐልፍ ናብ ርባ ግብጺ ይወጽእ
እቲ ዶብ ከኣ ናብ ባሕሪ ይወጽእ
ናይ ደቡብ ዶብኩም እዚ ይኹን
ናይ ምብራቕ ዶብ ድማ ባሕሪ ጨው ክሳዕ መወዳእታ ዮርዳኖስ እዩ ናይ ሸነኽ ሰሜን ዶብ ድማ ካብ ልሳን ባሕሪ ኣብ መወዳእታ ዮርዳኖስ እዩ
እቲ ዶብ ከኣ ንቤትሖግላ ይድይብ እሞ ብሰሜን ቤትዓራባ ይሓልፍ እቲ ዶብ ድማ ናብ እምኒ ቦሃን ወዲ ሮቤል ይድይብ
እቲ ዶብ ከኣ ካብ ለሰ ዓኰር ናብ ደቢር ይድይብ ከምኡ ኸኣ ናብ ሴሜን ንጊልጋል ኣቢሉውን ይጥምት ንሱ ኸኣ ኣብ መንጽር እቲ ኣብ ሸነኽ ደቡቡ ነቲ ርባ ዘሎ ዓቐበት ኣዱሚም እዩ እቲ ዶብ ድማ ንማይ ዔንሸመሽ ይሐልፍ ናብ ዔንሮጌል ይወጽእ
እቲ ዶብውን በቲ ለሰ ወዲ ሂኖም ገይሩ ናብ ጸግዒ ደቡብ እታ ይቡሳዊ ንሳ ኸኣ የሩሳሌም ይድይብ
እቲ ዶብ ድማ ናብ ሸነኽ ምዕራብ ኣብ ሴሜናይ ወሰን ለሰ ረፋይም ናብ ርእሲ እቲ ኣብ ቅድሚ ለሰ ሂኖም ዘሎ ኸረን ይድይብ
ካብ ርእሲ እቲ ኸረን ከኣ እቲ ዶብ ናብ ዓይኒ ማይ ነፍቶኣ ይሐልፍ ናብ ከተማታት ከረን ዔፍሮንውን ይወጽእ እቲ ዶብ ከኣ ናብ በዓላ ንሳ ቂርያትየዓሪም ይዘውር
ካብ በዓላ ንምዕራብ ድማ እቲ ዶብ ንኸረን ሰዒር ይዘውር ናብ ሰሜናይ ጸግዒ ኸረን የዓሪም ከኣ ይሐልፍ ንሱ ኽሳሎን እዩ ንቤትሸመሽ ወሪዱ ድማ ናብ ቲምና ይሐልፍ
እቲ ዶብ ከኣ ብሰሜን ጸግዒ ዔቅሮን ይወጽእ
እቲ ዶብውን ናብ ሺክሮን ኣቢሉ ይዘውር ብኸረን በዓላ ድማ ይሐልፍ ናብ ያብንኤል ይወጽእ እቲ ዶብ ከኣ ናብ ባሕሪ ይወጽእ
እቲ ናይ ምዕራብ ዶብ ድማ ዓብዪ ባሕርን ዶቡን እዩ
ዶብ ደቂ ይሁዳ ከከም ዓሌቶም ብዙርያኡ እዚ እዩ
ንካሌብ ወዲ የፋነ ድማ ከምቲ እግዚኣብሄር ንእያሱ ዝአዘዞ ኣብ ማእከል ደቂ ይሁዳ ግደ ሀቦ ቂርያትኣርባ ኣቦ ዓናቅ ንሳ ኬብሮን እያ
ካሌብ ድማ ንሰለስቲኦም ደቂ ዓናቅ ንሸሻይን ንኣሂማንን ንታልማይን ወለዶ ዓናቅ ካብኣ ኣውጽኦም ካብኣ ናብቶም ኣብ ደቢር ዜነብሩ ደየበ
ስም ደቢር ከኣ ቀደም ቂርያትሴፈር ነበረ
ካሌብ ድማ ነቲ ንቂርያትሴፈር ተዋጊኡ ዝሐዛ ዓክሳ ጓለይ ሰበይቲ ኽትኰኖ ኽህቦ እየ በለ
ሽዑ ዖትኒኤል ወዲ ቄናዝ ሓው ካሌብ ሓዛ እሞ ዓክሳ ጓሉ ሰበይቲ ኽትኰኖ ሀቦ
ኰነ ኸኣ ምስ መጸት ካብ ኣቦኣ ግራት ኪልምን መኸረቶ ካብ ኣድጋ ኸኣ ወረደት
ካሌብ ድማ እንታይ ኴንኪ በላ
ንሳ ኸኣ በረኸት ሀበኒ ምድሪ ደቡብ ሂብካኒ ኢኻ እሞ ዓይኒ ማያት ከኣ ሀበኒ በለት
ንሱ ድማ ላዕላይ ዓይኒ ማያትን ታሕታይ ዓይኒ ማያትን ሀባ
ርስቲ ነገድ ደቂ ይሁዳ ከከም ዓሌቶም እዚ እዩ እተን ብወገን ደቡብ ናብ ዶብ ኤዶም ዜብላ ወሰኖት ከተማታት ነገድ ደቂ ይሁዳ ድማ እዚኣተን እየን ቃብጽኤልን ዔደርን ያጉርን ቂናን ዲሞናን ዓድዓዳን ቄዴሽን ሓጾርን ዪትናን ዚፍን ጤለምን በዓሎትን ሓጾርሓዳታን ቄሪዮትሔጽሮንን ንሳ ሓጾር እያ ኣማም ን ሸማዕን ሞላዳን ሓጻርጋዳን ሔሽሞንን ቤትጰለጥን ሓጾርሹዓልን ብኤርሸባዕን ቢዝዮትያን በዓላን ዒዪም ን ዓጸም ን ኤልቶላድን ኬሲልን ሖርማን ጺቅላግን ማድማናን ሳንሳናን ልባኦትን ሺልሂምን ዓዪንን ሪሞንን ኵለን ዕስራን ትሽዓተን ከተማ ምስ ዓድታተን
ኣብ ቈላ ኤሽታኦልን ጾርዓን ኣሽናን ዛኖኣን ዔንጋኒምን ታጱኣን ዔናምን ያርሙትን ዓዱላምን ሶኮን ዓዜቃን ሻዓራይምን ዓዲታይምን ግዴራን ግዴሮታይምን ዓሰርተው ኣርባዕተ ኸተማ ምስ ዓድታተን
ጽናን ሓዳሻን ሚግዳልጋድን ዲልዓንን ሚጽጴን ዮቅትኤልን ላኪሽን ቦጽቃትን ዓግሎንን ካቦንን ላሕማስን ኪትሊሽን ግዳሮትን ቤትዳጎንን ናዓማን ማቄዳን ዓሰርተው ሹዱሽተ ኸተማ ምስ ዓድታተን
ሊብናን ዔተርን ዓሻንን ዪፍታሕን ኣሽናን ንጺብን ቅዒላን ኣክዚብን ማሬሻን ትሽዓተ ኸተማ ምስ ዓድታተን
ዔቅሮን ምስ ከተማታታን ዓድታታን
ካብ ዔቅሮን ክሳዕ ባሕሪ ኣብ ጥቓ ኣሽዶድ ዘለዋ ዅለን ምስ ዓድታተን
ኣሽዶድ ምስ ከተማታታን
ጋዝ ምስ ከተማታታን ዓድታታን ክሳዕ ርባ ግብጽን ክሳዕ ዓብዪ ባሕርን ዶቡን
ኣብ ከረን ድማ ሻሚርን ያቲርን ሶኮን ዳናን ቂርያትሳናን ንሳ ደቢር እያ ዓናብን ኤሽትሞን ዓኒምን ጐሼንን ሖሎንን ጊሎን ዓሰርተው ሓደ ኸተማ ምስ ዓድታተን
ኣራብን ዱማን ኣሼዓንን ያኑምን ቤትታጱኣን ኣፌቃን ሑምታን ቂርያትኣርባን ንሳ ኼብሮን እያ ጺዖርን ትሽዓተ ኸተማ ምስ ዓድታተን
ማዖንን ካርሜልን ዚፍን ዮጣን ይዝርኤልን ዮቅድዓምን ዛኖኣን ቃዪንን ጊብዓን ቲምናን ዓሰርት ኸተማ ምስ ዓድታተን
ሓልሑልን ቤትጹርን ግዶርን ማዓራትን ቤትዓኖትን ኤልትቆንን ሹድሽተ ኸተማ ምስ ዓድታተን
ቂርያትበዓል ንሳ ቂርያትይዓሪም እያ ራባውን ክልተ ኸተማ ምስ ዓድታተን
ኣብ በረኻ ቤትዓራባን ሚዲንን ስካካን ኒብሻንን ዒርሃመላሕን ዔንጌዲን ሹድሽተ ኸተማ ምስ ዓድታተን
ነቶም ኣብ የሩሳሌም ዝነበሩ ይቡሳውያን ግና ደቂ ይሁዳ ኼውጽእዎም ኣይከኣሉን
ስለዚ ይቡሳውያን ክሳዕ ሎሚ መዓልቲ ምስ ደቂ ይሁዳ ኣብ የሩሳሌም ይነብሩ ኣለዉ
እቲ ዕጫ ደቂ ዮሴፍ ድማ ካብ ዮርዳኖስ ጥቓ ያሪኮ ብወገን ምብራቑ ንማይ ያሪኮ ካብ ያሪኮ ድማ በቲ ናብ ከረን ቤትኤል ዜደይብ በረኻ ወጸሎም
ካብ ቤትኤል ናብ ሉዝ ወጺኡ ኸኣ ብዶብ ኣርካውያን ገይሩ ናብ ዓጣሮት ይሐልፍ
ብምዕራብ ከኣ ዶብ ያፍለጣውያን ክሳዕ ዶብ ታሕታይ ቤትሖሮንን ክሳዕ ጌዘርን ይወርድ ናብ ባሕሪ ድማ ይወጽእ
ደቂ ዮሴፍ ምናሴን ኤፍሬምን ድማ ርስቶም ወሰዱ
ዶብ ደቂ ኤፍሬም ከከም ዓሌቶም እዚ እዩ ዶብ ርስቶም ብምብራቕ ዓጣሮትኣዳር ክሳዕ ላዕላይ ቤትሖሮን እዩ
እቲ ዶብ ብወገን ምዕራብ ከኣ ንሰሜን ሚክመታት ይወጽእ እቲ ዶብ ድማ ንምብራቕ ኣቢሉ ናብ ታኣናትሺሎ ዞይሩ ናብ ምብራቕ ያኖኣ ይሐልፍ
ካብ ያኖኣ ኸኣ ናብ ዓጣሮትን ናብ ናዓራን ይወርድ ናብ ያሪኮ በጺሑ ናብ ዮርዳኖስ ይወጽእ
ካብ ታጱኣ እቲ ዶብ ንምዕራብ ኣቢሉ ኽሳዕ ርባ ቃና ሐሊፉ ናብ ባሕሪ ይወጽእ
ምስተን ኣብ ማእከል ርስቲ ደቂ ቃናሴ ዘለዋ ንደቂ ኤፍሬም እተፈልያ ኸተማታት ኵለን ከተማታት ምስ ዓድታተን ርስቲ ነገድ ደቂ ኤፍሬም ከከም ዓሌቶም እዚኣተን እየን
ንሳቶም ግና ነቶም ኣብ ጌዘር ዚነብሩ ኸነኣናውያን ክሳዕ ሎሚ ኣብ ማእከል ደቂ ኤፍሬም ይቕመጡ ኣለዉ ገባሮም ከኣ ኰኑ
ንነገድ ምናሴ ድማ በዅሪ ዮሴፍ እዩ እሞ ዕጩ እዚ እዩ ማኪር በዅሪ ምናሴ ኣቦ ጊልዓድ ተዋጊኢ ሰብኣይ ነበረ እሞ ጊልዓድን ባሳንን ንእኡ ዀና
ነቶም ዝተረፋ ደቂ ምናሴ ድማ ከከም ዓሌቶም ዕጭ በጽሖም ንደቂ ኣቢዔዘርን ንደቂ ሔለቅን ንደቂ ኣስሪኤልን ንደቂ ሴኬምን ንደቂ ሔፈርን ንደቂ ሸሚዳን ተባዕትዮ ደቂ ምናሴ ወዲ ዮሴፍ ከከም ዓሌቶም እዚኣቶም እዮም
ግናኸ ጸሎፈሓድ ወዲ ሔፈር ወዲ ጊልዓድ ወዲ ማኪር ወዲ ምናሴ ኣዋልድ ጥራይ እምበር ኣወዳት ኣይነበርዎን ስም እተን ኣዋልዱ ከኣ እዚ እይ ማሕላ ኖዓ ሖግላ ሚልካ ቲርጻ
ኣብ ቅድሚ ኻህን ኣልኣዛርን ኣብ ቅድሚ እያሱ ወዲ ነዌን ኣብ ቅድሚ ሹማምትን ቀሪበን እግዚኣብሄር ንሙሴ ኣብ ማእከል ኣሕዋትና ርስቲ ኺህበና ኣዚዝዎ እዩ በላ
ከምቲ ትእዛዝ እግዚኣብሄር ከኣ ኣብ ማእከል ሓወቦታተን ርስቲ ሀበን
እተን ኣዋልድ ምናሴ ኣብ ማእከል እቶም ደቁ ርስቲ ስለ ዝወረሳ ንምናሴ ብዘይ እታ ኣብ ስግር ዮርዳኖስ ዘላ ምድሪ ጊልዓድን ባሳንን ዓሰርተ ዕጭ ወደቐሉ
ምድሪ ጊልዓድ ከኣ ነቶም ዝተረፉ ደቂ ምናሴ ዀነት
ዶብ ምናሴ ድማ ካብ ኣሴር ናብታ ኣብ መንጽር ሴኬም ዘላ ሚክሜታት ኰነ
እቲ ዶብ ከኣ ንየማን ኣቢሉ ናብቶም ኣብ ዔንታጱኣ ዚነብሩ ይሐልፍ
ምድሪ ታጱኣ ንምናሴ ዀነት እታ ኣብ ዶብ ምናሴ ዘላ ታጱኣ ግና ንደቂ ኤፍሬም ኰነት
እቲ ዶብ ከኣ ናብ ርባ ቃና ብደቡብ እቲ ርባ ይወርድ
እዘን ከተማታት እዚኤን ኣብ ማእከል ከተማታት ምናሴ ኽነሰን ንኤፍሬም ኰና ዶብ ምናሴ ድማ ብሰሜን እቲ ርባ እዩ ናብ ባሕሪ ኣቢሉ ኸኣ ይወጽእ
ደቡብ ንኤፍሬም ሰሜን ድማ ንምናሴ ዀነ ዶቡ ኸኣ ባሕሪ እዩ
ብሰሜን ናብ ኣሴር ብምብራቕ ከኣ ናብ ይሳኮር ይበጽሕ
ድማ ኣብ ይሳኮርን ኣብ ኣሴርን ቤትሸኣንን ዓድታታን ዪብልዓምን ዓድታታን ድማ ኣብ ዶር ዚነብሩን ዓድታታን ኣብ ዔንዶር ዚነብሩን ዓድታታን ኣብ ታዓናክ ዚነብሩን ዓድታትን ኣብ መጊዶ ዚነብሩን ዓድታትን ሰለስቲኤን በረኽቲ ንምናሴ ዀኖ
ግናኸ ደቂ ምናሴ ንሰብ እዘን ከተማታት እዚኤን ኬውጽእዎም ኣይከአሉን እሞ ከነኣናውያን ኣብታ ሃገር ኪቕመጡ ቘረጹ
ኰነ ኸኣ ደቂ እስራኤል ምስ ሐየሉ ነቶም ከነኣናውያን ኣገበርዎም እምበር ኣይሰጐጕዎምን
ደቂ ዮሴፍ ድማ ንእያሱ ብዙሕ ህዝቢ ኽሳዕ ዝኸውን እግዚኣብሄር ክሳዕ ክንድዚ ባሪኹኒ ኸሎስ ስለምንታይ ኢኻ ሓደ ዕጭን ሃደ ኽፍልን ጥራይ ርስቲ ዝሀብካኒ ኢሎም ተዛረብዎም
እያሱ ኸኣ ብዙሕ ህዝቢ እንተ ዄንካ እሞ ከረን ኤፍሬም እንተ ደኣ ጸበባካ ኣብ ምድሪ ፈረዛውያንን ረፋይምን ናብ ዘሎ ዱር ደይብ ኣብኡ ኸኣ ንኣኻ ልበድ በሎም
ደቂ ዮሴፍ ድማ እቲ ኸረን ኣይኣኽለናን እቶም ኣብ ምድሪ ለሰ ዚነብሩ ኸነኣናውያን እቶም ኣብ ቤትሸአንን ኣብ ዓድታታን ዚነብሩ ዀነ ኣብ ለሰ ይዝርኤል ዚነብሩ ዀነ ኵላቶም ሰረገላታት ሓጺን ኣለዎም በሉ
እያሱ ኸኣ ንቤት ዮሴፍ ንኤፍሬምን ንምናሴን ንስኻ ብዙሕ ህዝቢ ኢኻ ዓብዪ ሓይሊውን ኣሎካ ሓደ ጥራይ ኣይኹነልካ እቲ ኸረን ድማ ንኣኻ ይኹን ዱር ክነሱ ልበዶ እሞ ብዘሎ ናትካ ኪኸውን እዩ
ነቶም ከነኣናውያን ከኣ ሰረገላ ሓጺን እኳ እንተለዎም ሓያላትውን እንተ ዀኑ ከተውጽኦም ኢኻ ኢሉ ተዛረቦም
ብዘሎ እቲ ኣኼባ ደቂ እስራኤል ድማ ኣብ ሺሎ ተአከበ ነቲ ድንኳን ምርኻብ ከኣ ኣብኣ ተኸልዎ
እታ ሃገር ድማ ተገዝኣትሎም
ካብ ደቂ እስራኤል ሾብዓተ ነገድ ርስቶም ዘይተመቕሉ ተሪፎም ነበሩ
እያሱ ኸኣ ንደቂ እስራኤል በሎም ነዛ እግዚኣብሄር ኣምላኽ ኣቦታትኩም ዝሀበኩም ምድሪ ኼድኩም ንምውራሳ ኽሳዕ መኣዝ ኢኹም ሸለል እትብሉ ከካብ ነገድኩም ሰለስተ ሰብኣይ ሕረዩ ኣነ ኸኣ ክልእኮም እየ ተንሲኦም ድማ ነታ ሃገር ከይዶም ከከም ርስቶም ጽሒፎም ናባይ ይምጽኡ
ኣብ ሾብዓተ ኽፍሊ ከኣ ይምቀልዋ ይሁዳ ኣብ ዶቡ ብወገን ደቡብ ይቀመጥ
ቤት ዮሴፍውን ኣብ ዶቦም ብወገን ሰሜን ይቀመጡ
ነታ ምድሪ ኸኣ ንስኻትኩም ኣብ ሾብዓተ ኽፍሊ ጽሒፍኩም ናብዚ ናባይ ኣም ጽኡለይ ኣነ ድማ ኣብዚ ኣብ ቅድሚ እግዚኣብሄር ኣም ላኽና ዕጭ ከውድቐልኩም
እቶም ሌዋውያን ግና ርስቶም ክህነት እግዚኣብሄር እዩ እሞ ኣብ ማእከልኩም ግደ የብሎምን
ጋድን ሮቤልን ፈረቓ ነገድ ምናሴን ድማ እቲ ሙሴ ባርያ እግዚኣብሄር ዝሀቦም ርስቶም ኣብ ስግር ዮርዳኖስ ብወገን ምብራቕ ወሲዶም ኣለዉ
እቶም ሰባት ድማ ተንሲኦም ከዱ እያሱ ኸኣ ነቶም ነታ ምድሪ ኺጽሕፍዋ ዝኸዱ ኬድኩም ነታ ምድሪ እናዞርኩም ጽሐፍዋ ናባይ ድማ ተመለሱ ኣነ ኸኣ ኣብዚ ኣብ ቅድሚ እግዚኣብሄር ኣብ ሺሎ ዕጭ ከውድቐልኩም እየ ኢሉ ኣዘዞም
እቶም ሰባት ከኣ ኸይዶም በታ ሃገር ሐሊፉ ከምተን ከተማታት ድማ ኣብ ሾብዓተ ኽፍሊ መቒሎም ኣብ መጽሓፍ ጸሐፍዋ ናብቲ ሰፈር ኣብ ሺሎ ኸኣ ናብ እያሱ መጹ
እያሱ ድማ ኣብ ቅድሚ እግዚኣብሄር ኣብ ሺሎ ዕጭ ኣውደቐትሎም እሞ ኣብኡ እያሱ ነታ ሃገር ንደቂ እስራኤል ከከም ክፍልታቶም ገይሩ መቐሎም
ንነገድ ደቂ ብንያም ከከም ዓሌቶም ዕጭ ወጸሎም
ዶብ ዕጮም ከኣ ኣብ መንጎ ደቂ ይሁዳን ደቂ ዮሴፍን ወጸሎም
እቲ ዶቦም ብወገን ሰሜን ድማ ካብ ዮርዳኖስ እዩ እቲ ዶብ ከኣ ብሰሜናይ ጸግዒ ያሪኮ ደየበ ነቲ ኸረን ድማ ብምዕራቡ ደዪቡ ናብ በረኻ ቤትኣዌን ይወጽእ
ካብኡ ኸኣ እቲ ዶብ ናብ ሉዝ ናብቲ ደቡብ ጸግዒ ሉዝ ንሳ ኸኣ ቤትኤል ይሐልፍ
እቲ ዶብ ድማ በቲ ኣብ ደቡብ ታሕተይቲ ቤትሖሮን ዘሎ ኸረን ኣቢሉ ናብ ዓጣሮትኣዳር ይወርድ
እቲ ዶብ ድማ ቀጺሉ ኻብቲ ኣብ መንጽር ቤትሖሮን ብደቡቡ ዘሎ ኸረን ብወገን ም ዕራብ ኣቢሉ ንደቡብ ይዘውር
ናብ ቂርያትበዓል ንሳ ኸኣ ቂርያትየዓሪም ናብ ከተማ ደቂ ይሁዳ ይወጽእ
እዚ ወገን ምዕራቡ እዩ
ወገን ደቡብ ድማ ካብ ወሰን ቂርያትየዓሪም እዩ እቲ ዶብ ከኣ ንም ዕራብ ኣቢሉ ይወጽእ ናብ ዓይኒ ማይ ነፍቶኣ ድማ ይወጽእ
እቲ ዶብ ከኣ ናብ ወሰን እቲ ኣብ መንጽር ለሰ ወዲ ሂኖም ዘሎ ኸረን ይወርድ ንሱ ኸኣ ንለሰ ረፋይም ኣብ ሰሜኑ እዩ
ድማ ናብ ለሰ ሂኖም ናብ ጸግዒ ደቡብ ይቡሳውያን ይወርድ ናብ ዔንሮጌል ከኣ ይወርድ
ወሲኹ ድማ ንሰሜን ኣቢሉ ናብ ዔንሸመሽ ይወጽእ ናብቲ ኣብ መንጽር ዓቐበት ኣዱሚም ዘሎ ገሊሎት ወጺኡ ኸኣ ናብ እምኒ ቦሃን ወዲ ሮቤል ይወርድ
ድማ ነቲ ኣብ መንጽር ጸግዒ ሰሜን ዓራባ ዘሎ ሐሊፉ ናብ ዓራባ ይወርድ
እቲ ዶብ ከኣ ብጸግዒ ሰሜን ቤትሖግላ ይሐልፍ ካብኣ እቲ ዶብ ናብ ናይ ሰሜን ልሳን ባሕሪ ጨው ኣብ ደቡብ ወሰን ዮርዳኖስ ይወጽእ
ናይ ደቡብ ዶቡ እዚ እዩ
ብወገን ምብራቕ ከኣ ዶቡ ዮርዳኖስ እዩ
ርስቲ ደቂ ብንያም ከከም ዓሌቶም ምስ ዶቡ ብዙርያኡ እዚ እዩ
ከተማታት ነገድ ደቂ ብንያም ከከም ዓሌቶም ድማ እዚኣተን እየን ያሪኮን ቤትሖግላን ኤሜቅቀጺጽን ቤትዓራባን ጸማራዪምን ቤትኤልን ዓዊምን ጳራን ዖፍራን ኬፋርዓሞናይን ዖፍኒን ገባዕን ዓሰርተው ክልተ ኸተማ ምስ ዓድታተን
ጊብዖንን ራማን ብኤሮትን ሚጽጴን ኬፊራን ሞጻን ሬቀም ን ዪርጰኤልን ታርኣላን ጼላን ኤሌፍን ይቡሲን ንሳ ኸኣ የሩሳሌም እያ ጊብዓትን ቂርያትን ዓሰርተው ኣርባዕተ ኸተማ ምስ ዓድታተን
ርስቲ ደቂ ብንያም ከከም ዓሌቶም እዚ እዩ
እቲ ኻልኣይ ዕጭ ድማ ንስምኦን ንነገድ ደቂ ስምኦን ከከም ዓሌቶም ወጸሎም
እቲ ርስቶም ከኣ ኣብ ማእከል ርስቲ ደቂ ይሁዳ ነበረ
ኣብ ርስቶም ዝዀና ኸኣ ብኤርሻባዕን ሸባን ሞላዳን ሓጻርሹዓልን ባላን ዓጸምን ኤልቶላድን በቱላን ሖርማን ጲቅላግን ቤትማርከቦትን ሓጻርሱሳን ቤትለባኦትን ሻሩሔንን ዓሰርተው ሰለስተ ኸተማ ምስ ዓድታተን ዓዪንን ሪሞንን ዔተርን ዓሻንን ኣርባዕተ ኸተማ ምስ ዓድታተን
ኣብ ዙርያ እዘን ከተማታት እዚኤን ክሳዕ በዓላትብኤር ንሳ ኸኣ እታ ናይ ደቡብ ራማ ዘለዋ ዅለን ዓድታት
ርስቲ ነገድ ደቂ ስምኦን ከከም ዓሌቶም እዚ እዩ
ርስቲ ደቂ ስምኦን ካብ ግደ ደቂ ይሁዳ ዀነ ግደ ደቂ ይሁዳ ንኣታቶም እምብዛ ገፊሕዎም ነበረ እሞ ስለዚ ደቂ ስምኦን ኣብ ማእከል ርስቲ እቲኣቶም ተረስተዩ
እቲ ሳልሳይ ዕጭ ድማ ንደቂ ዛብሎን ከከም ዓሌቶም ወጸሎም
ዶብ ርስቶም ከኣ ክሳዕ ሳሪድ እዩ
ዶቦም ድማ ንምዕራብ ናብ ማርዓላ ኣቢሉ ይድይብ እሞ ናብ ዳበሸት ኣቢሉ ናብቲ ኣብ መንጽር ዮቅነዓም ዘሎ ርባ ይበጽሕ
ካብ ሳሪድ ከኣ ናብ ምብራቕ ናብ ምብራቕ ጸሓይ ክሳዕ ዶብ ኪስሎትታቦር ይምለስ ናብ ደብራት ወጺኡ ናብ ያፊዓ ድማ ይድይብ
ካብኣ ኸኣ ናብ ምብራቕ ኣቢሉ ናብ ጋትሔፈርን ናብ ዒታቃጺንን ይሐልፍ ናብታ ናብ ኔዓ እትበጽሕ ሪሞን ይወጽእ
እቲ ዶብ ድማ ንእኣ ዞይሩ ብሰሜን ገይሩ ናብ ሓናቶን የብል ናብ ለሰ ይፍታሕኤል ከኣ ይወጽእ
ቃጣትን ናሃላልን ሺምሮንን ዪድኣላን ቤትልሄምን ዓሰርተው ክልተ ኸተማ ምስ ዓድታተን
ርስቲ ደቂ ዛብሎን ከከም ዓሌቶም እዚ እዩ እዘን ከተማታት እዚኤን ምስ ዓድታተን
እቲ ራብዓይ ዕጭ ንይሳኮር ንደቂ ይሳኮር ከከም ዓሌቶም ወጸሎም
ዶቦም ድማ ናብ ይዝርኤል ኬሱሎትን ሹነምን ይበጽህ
ናብ ሓፍራዪምን ሺኦንን ኣናሓራትን ራቢትን ቂሽዮንን ኣቤጽን ሬመትን ዔንጋኒም ን ዔንሓዳን ቤትጳጼጽን
እቲ ዶብ ከኣ ናብ ታቦትን ሻሓጺማን ቤትሽመሽን ይበጽሕ
እቲ ዶቦም ድማ ናብ ዮርዳኖስ ይወጽእ ዓሰርተው ሹድሽተ ኸተማ ምስ ዓድታተን
ርስቲ ነገድ ይሳኮር ከከም ዓሌቶም እዚ እዩ እተን ከተማታት ምስ ዓድታተን
እቲ ሓምሳይ ዕጭ ከኣ ንነገድ ደቂ ኣሴር ከከም ዓሌቶም ወጸሎም
ዶቦም ድማ ሔልቃትን ሓሊን ቤጤንን ኣክሻፍን እዩ ድማ ኣላመሌክን ዓም ዓድን ም ሽኣልን ብወገን ም ዕራብ ከኣ ናብ ካርሜልን ናብ ሺሖርሊብናትን ይበጽሕ
ንምብራቕ ጸሓይ ኣቢሉ ናብ ቤትዳጎን ይምለስ ናብ ዛብሎንን ናብ ለሰ ይፍታሕኤል ኣብ ሰሜን ቤትዔመቅን ነዒኤልን በጺሑ ብጸጋም ካቡል ይወጽእ
ድማ ናብ ዔብሮንን ናብ ሬሖብን ናብ ሓሞንን ናብ ቃናን ክሳዕ እታ ዓባይ ሲዶን ይበጽሕ
እቲ ዶብ ድማ ብራማ ኣቢሉ ኽሳዕ እታ እተዐርደት ከተማ ጢሮስ ይምለስ እቲ ዶብ ከኣ ናብ ሖሳ ይምለስ እሞ ናብ ባሕሪ ምድሪ ኣክዚብ ይወጽእ
ድማ ዑማን ኣፌቅን ሬሖብን ዕስራን ክልተን ከተማ ምስ ዓድታተን
ርስቲ ነገድ ደቂ ኣሴር ከከም ዓሌቶም እዚ እዩ እዘን ከተማታት እዚኤን ምስ ዓድታተን
እቲ ሳድሳይ ዕጭ ንደቂ ንፍታሌም ንደቂ ንፍታሌም ከከም ዓሌቶም ወጸሎም
ዶቦም ድማ ካብ ሔሌፍን ካብታ ኣብ ጸዓናኒም ዘላ ኤሎንን ኣዳሚኔቈብን ያብነኤልን ክሳዕ ላቁም በጺሑ ናብ ዮርዳኖስ ይወጽእ
እቲ ዶብ ድማ ንምዕራብ ኣቢሉ ናብ ኣዝኖትታቦር ይምለስ ካብኡ ኸኣ ናብ ሑቆት ይወጽእ እሞ ብደቡብ ናብ ዛብሎን ብምዕራብውን ናብ ኣሴር ብምብራቕ ጸሓይ ድማ ናብ ይሁዳ ዮርዳኖስ ይበጽሕ
እተን እተዐርዳ ኸተማታት ድማ ጺድምን ጼርን ሓማትን ራቃትን ኪነሬትን ኣዳማን ራማን ሓጾርን ቄዴሽን ኤድሬዒን ዔንሓጾርን ዪርኦንን ሚግዳልኤልን ሖሬምን ቤትዓናትን ቤትሸመሽን ዓሰርተው ትሽዓተ ኸተማ ምስ ዓድታተን እየን
ርስቲ ነገድ ደቂ ንፍታሌም ከከም ዓሌቶም እዚ እዩ እዘን ከተማታት እዚኤን ምስ ዓድታተን
እቲ ሳብዓይ ዕጭ ንነገድ ደቂ ዳን ከከም ዓሌቶም ወጸሎም
ዶብ ርስቶም ድማ ጾርዓን ኤሽታኦልን ዒርሽመሽን ሻዓላቢንን ኣያሎንን ዪትላን ኤሎንን ቲምናታን ዔቅሮንን ኤልትቄን ጊብቶንን ባዓላትን ይሁዳን በነብራቅን ጋትሪሞንን መያርቆንን ራቆንን ምስቲ ኣብ መንጽር ያፎ ዘሎ ዶብ
እቶም ደቂ ዳን ድማ ደየቡ እሞ ንለሼም ተዋጊኦም ሐዝዋ ብስሕለት ሴፍ ከኣ ኣጥፍእዋ ወሪሶም ድማ ተቐመጥዋ እሞ ዶብ ደቂ ዳን ካብ ናቶም ሐሊፉ ወጸ ንለሼም ከኣ ከም ስም ኣቦኦም ዳን ኢሎም ሰመይዋ
ርስቲ ነገድ ደቂ ዳን ከከም ዓሌቶም እዚ እዩ እዘን ከተማታት እዚኤን ምስ ዓድታተን
ነታ ምድሪ በብዶባ ንርስቲ ምስ ተማቐልዋ ኸኣ ደቂ እስራኤል ንእያሱ ወዲ ነዌ ኣብ ማእከሎም ርስቲ ሀብዎ
ከም ትእዛዝ እግዚኣብሄር እታ ዝደለያ ኣብ ከረን ኤፍሬም ዘላ ኸተማ ቲምናትሴራ ሀብዎ
ነታ ኸተማ ሰርሓ ኣብኣ ድማ ተቐመጠ
እቲ ኻህን ኣልኣዛርን እያሱ ወዲ ነዌን ዋናታት ማይ ቤት ኣቦታት ነገዳት ደቂ እስራኤልን ኣብ ሺሎ ኣብ ቅድሚ እግዚኣብሄር ኣብ ደገ ድንኳን ምርኻብ ዀይኖም ብዕጭ ዝመቐልዎ ርስትታት እዚ እዩ
ምምቃል እታ ምድሪ ኸኣ ወድኡ
እግዚኣብሄር ድማ ንእያሱ ኸምዚ ኢሉ ተዛረቦ ንደቂ እስራኤል ከምዚ ኢልካ ተዛረቦም እቲ ብዘይ ሓሳብ ከይፈለጠ ነፍሲ ዝቐተለ ቐታሊ ናብኤን ኪሀድም እሞ ካብ ፈዳይ ደም መዕቈቢ ኪዀናኹም እተን ብሙሴ ዝበልኩኹም ከተማታት መዕቈቢ ንኣኻትኩም ፍለይወን
ንሱ ናብ ሓንቲ ኻብዘን ከተማታት እዚኤን ይህደም ኣብ ኣፍ ደገ እታ ኸተማ ደው ኢሉ ኸኣ እቲ ነገሩ ነቶም ዓበይቲ እታ ኸተማ እቲኣ ኺሰምዕዎ ይንገሮም
ናብታ ኸተማ ናባታቶም ይቀበልዎ ምሳታቶም ዚነብረላ ቦታ ድማ ይሀብዎ
ነቲ ብጻዩ ቀደም ጽልኢ ዘይነበሮ ከይፈለጠ ቐቲልዎ እዩ እሞ እቲ ፈዳይ ደም እንተ ሰጐጎ ነቲ ዝቐተለ ኣሕሊፎም ኣብ ኢዱ ኣይሀብዎ
ኣብ ቅድሚ ኣኼባ ንፍርዲ ኽሳዕ ዚቐውም እቲ በተን መዓልትታት እቲኤን ዘሎ ሊቀ ኻህናት ክሳዕ ዚመውት ኣብታ ኸተማ ይቀመጥ
ሽዑ እቲ ቐታሊ ተመሊሱ ናብ ከተማኡን ናብ ቤቱን ናብታ ኻብኣ ዝሀደመላ ኸተማ ይእቶ
እምበኣርሲ ኣብ ገሊላ ኣብ ከረን ንፍታሌም ቄዴስ ኣብ ከረን ኤፍሬም ድማ ሴኬም ኣብ ከረን ይሁዳ ኸኣ ቂርያትኣርባ ንሳ ድማ ኬብሮን ፈለዩ
ካብ ነገድ ሮቤል ከኣ ኣብ ስግር ዮርዳኖስ ኣብ ምብራቕ ያሪኮ እታ ኣብ በረኻ ኣብ ጐልጐል ዘላ ቤጸር ካብ ነገድ ጋድ ድማ እታ ኣብ ጊልዓድ ዘላ ራሞት ካብ ነገድ ምናሴውን እታ ኣብ ባሳን ዘላ ጎላን ፈለዩ
እተን ንዅሎም ደቂ እስራኤልን ኣብ ማእከሎም ንዚነብር ጓናን እቲ ብዘይ ሓሳብ ነፍሲ ዝቐተለ ዘበለ ኣብ ቅድሚ ኣኼባ ደው ክሳዕ ዚብል ብኢድ ፈዳይ ደም ከይመውትሲ ኪሀድመለን እተመደባ ኸተማታት እዚኣተን እየን
እቶም ዋናታት ማይ ቤት ኣቦታት ሌዋውያን ድማ ናብ ካህን ኣልኣዛርን ናብ እያሱ ወዲ ነዌን ናብ ዋናታት ማይ ቤት ኣቦታት ነገዳት ደቂ እስራኤልን ቀሪቦም ንሕና እንነብረለን ከተማታትን እቲ ኸባቢኤን ድማ ንማልና ዚኸውን ኵህቡና እግዚኣብሄር ብኢድ ሙሴ ኣዙዙ እዩ ኢሎም ኣብ ምድሪ ኸነኣን ኣብ ሺሎ ተዛረብዎም
ሽዑ ደቂ እስራኤል ከምቲ ትእዛዝ እግዚኣብሄር ካብ ርስቶም እዘን ከተማታት እዚኤን መምስ ከባቢኤን ንሌዋውያን ሀብዎም
ንዓሌታት ቀሃታውያን ከኣ ዕጭ ወጸሎም ነቶም ካብ ሌዋውያን ዝነበሩ ደቂ ኻህን ኣሮን ካብ ነገድ ይሁዳን ካብ ነገድ ስምኦናውያንን ካብ ነገድ ብንያምን ብዕጭ ዓሰርተው ሰለስተ ኸተማ በጽሖም
ነቶም ዝተረፉ ደቂ ቀሃት ድማ ካብ ዓሌታት ነገድ ኤፍሬምን ካብ ነገድ ዳንን ካብ ፈረቓ ነገድ ምናሴን ብዕጭ ዓሰርተ ኸተማ በጽሖም
ንደቂ ጌርሾን ከኣ ካብ ዓሌታት ነገድ ይሳኮርን ካብ ነገድ ኣሴርን ካብ ነገድ ንፍታሌምን ካብ ፈረቓ ነገድ ምናሴን ኣብ ባሳን ብዕጭ ዓሰርተው ሰለስተ ኸተማ በጽሖም
ንደቂ መራሪ ኸከም ዓሌቶም ካብ ነገድ ሮቤልን ካብ ነገድ ጋድን ካብ ነገድ ዛብሎንን ዓሰርተው ክልተ ኸተማ በጽሖም
ደቂ እስራኤል ከኣ ከምቲ እግዚኣብሄር ብኢድ ሙሴ ዝኣዘዞ እዘን ከተማታት እዚኤን መምስ ከባቢኤን ንሌዋውያን ብዕጭ ሀብዎም
ካብ ነገድ ደቂ ይሁዳን ካብ ነገድ ደቂ ስምኦንን ድማ እዘን ብስመን እተሰምያ ኸተማታት ሀቡ
ነቶም ካብ ደቂ ሌዊ ካብ ዓሌታት ቀሃታውያን ዝነበሩ ደቂ ኣሮን ቀዳማይ ዕጭ ናቶም ነበረ እሞ ንኣታቶም ኰነ
ኣብ ከረን ይሁዳ ድማ ቂርያትኣርባ ኣቦ ዓናቅ ንሳ ኸኣ ኬብሮን ምስቲ ኣብ ዙርያኣ ዘሎ ኸባቢኣ ሀብዎም
ግርሁ እታ ኸተማን ኣቚሻታን ግና ንካሌብ ወዲ የፉነ ርስቲ ሀብዎ
ንደቂ ኻህን ኣሮን ከኣ እታ ኸተማ መዕቈብ ቀታሊ ኬብሮን ምስ ከባቢአን ሊብና ምስ ከባቢአን ሀብዎም
ያቲር ም ስ ከባቢአን ኤሽትሞዓ ም ስ ከባቢኣን ሖሎን ም ስ ከባቢኣን ደቢር ም ስ ከባቢኣን ዓይን ምስ ከባቢኣን ዮጣህ ምስ ከባቢኣን ቤትሸመሽ ድማ ምስ ከባቢኣን ካብዞም ክልተ ነገድ እዚኦም ትሽዓተ ኸተማ
ካብ ነገድ ብንያም ድማ ጊብዖን ምስ ከባቢኣን ጌባዕ ምስ ከባቢኣን ዓናቶት ምስ ከባቢኣን ዓልሞን ከ ኣምስ ከባቢኣን ኣርባዕተ ኸተማ
ኵለን ከተማታት እቶም ካህናት ደቂ ኣሮን ዓሰርተው ሰለስተ ኸተማታት መምስ ከባቢኤን
ነቶም ዓሌታት ደቂ ቀሃት ሌዋውያን እቶም ዝተረፉ ደቂ ቀሃት ድማ ከተማታት ዕጮም ካብ ነገድ ኤፍሬም በጽሖም
እታ ኣብ ከረን ኤፍሬም ዘላ ኸተማ መዕቈብ ቀታሊ ሴኬም ምስ ከባቢኣን ጌዘር ምስ ከባቢኣን ቂብጻይም ምስ ከባቢኣን ቤትሖሮን ምስ ከባቢኣን ድማ ኣርባዕተ ኸተማ ሀብዎም
ካብ ነገድ ዳን ከኣ ኤልትቄ ምስ ከባቢኣን ጊብቶን ድማ ምስ ከባቢኣን ኣያሎን ምስ ከባቢኣን ጋትሪሞን ከኣ ምስ ከባቢኣን ኣርባዕተ ኸተማ
ካብ ፈረቓ ነገድ ምናሴ ታዓናክ ምስ ከባቢኣን ጋትሪሞንውን ምስ ከባቢኣን ክልተ ኸተማ
ናይቶም ካብ ደቂ ቀሃት ዝተረፉ ዓሌታት ኵለን ከተማታት መምስ ከባቢኤን ዓሰርተ እየን
ነቶም ካብ ዓሌታት ሌዋውያን ደቂ ጌርሾን ከኣ ካብ ፈረቓ ነገድ ምናሴ እታ ኣብ ባሳን ዘላ ኸተማ መዕቈብ ቀታሊ ጎላን ምስ ከባቢኣን ቤዔሽትራ ምስ ከባቢኣን ክልተ ኸተማ
ካብ ነገድ ይሳኮር ድማ ቂሽዮን ምስ ከባቢኣን ዳብራት ምስ ከባቢኣን ያርሙት ምስ ከባቢኣን ዔንጋኒም ምስ ከባቢኣን ኣርባዕተ ኸተማ
ካብ ነገድ ኣሴር ከኣ ሚሽኣል ም ስ ከባቢኣን ዓብዶን ም ስ ከባቢኣን ሔልቃት ም ስ ከባቢኣን ሬሖብ ምስ ከባቢኣን ኣርባዕተ ኸተማ
ካብ ነገድ ንፍታሌም ድማ እታ ኸተማ መዕቈብ ቀታሊ ቃዴስ ኣብ ገሊላ ምስ ከባቢኣን ሓሞትዶር ምስ ከባቢኣን ቃርታን ምስ ከባቢኣን ሰለስተ ኸተማ
ኵለን ከተማታት ጌርሾናውያን ከከም ዓሌቶም ዓሰርተው ሰለስተ ኸተማ መምስ ከባቢኤን ሀብዎም
ነቶም ዝተረፉ ሌዋውያን ዓሌታት ደቂ መራሪ ካብ ነገድ ዛብሎን ድማ ዮቅነዓም ምስ ከባቢኣን ቃርታ ምስ ከባቢኣን ዲምና ምስ ከባቢኣን ናሃላል ምስ ከባቢኣን ኣርባዕተ ከተማ
ካብ ነገድ ሮቤል ድማ ቤጸር ምስ ከባቢኣን ያህጻ ምስ ከባቢኣን ቄዴሞት ምስ ከባቢኣን ሜፋዓት ምስ ከባቢኣን ኣርባዕተ ኸተማ
ካብ ነገድ ጋድ ድማ እታ ኸተማ እታ ኸተማ መዕቈብ ቀታሊ ራሞት ኣብ ጊልዓድ ምስ ከባቢኣን ማሃናይም ምስ ከባቢኣን ሔስቦን ምስ ከባቢኣን ያዕዜር ምስ ከባቢኣን ኵለን ኣርባዕተ ኸተማ
ኵለን እዘን ከተማታት እዚኤን ናይቶም ካብ ዓሌታት ሌዋውያን ዝተረፉ ደቂ መራሪ ኸከም ዓሌቶም እየን ዕጮም ከኣ ዓሰርተው ክልተ ኸተማ እየን
እተን ኣብ ማእከል ርስቲ ደቂ እስራኤል ዘለዋ ዅለን ከተማታት ሌዋውያን ኣርብዓን ሾሞንተን ከተማ መምስ ከባቢኤን እየን
እዘን ከተማታት እዚኤን ነንኸተማ ኣብ ዙርያኣ ኸባቢ ነበራ ኵለን እዘን ከተማታት እዚኤን ከምኡ ነበረን
እግዚኣብሄር ከኣ እታ ነቦታቶም ኵህቦም ዝመሐለሎም ኵላ ምድሪ ንደቂ እስራኤል ሀቦም
ወሪሶም ከኣ ተቐመጥዋ
እግዚኣብሄር ድማ ከምቲ ዅሉ ነቦታቶም ዝመሐለሎም ብዅሉ ዙርያኦም ኣዕረፎም
ካብ ኵሎም ጸላእቶም ሓደ ሰብ እኳ ኣብ ቅድሚኦም ደው ኣይበለን እግዚኣብሄር ኵሎም ጸላእቶም ኣብ ኢዶም ሀቦም
ካብቲ እግዚኣብሄር ንቤት እስራኤል እተዛረቦ ዅሉ ጽቡቕ ነገር ገለ ቓል እኳ ኣይወደቐን ኵሉ ደኣ ተፈጸመ
ሽዑ እያሱ ንሮቤላውይንን ንጋዳውያንን ንፈረቓ ነገድ ምናሴን ጸዎዖም በሎም ድማ ንስኻትኩም እቲ ሙሴ ባርያ እግዚኣብሄር ዝአዘዘኩም ዅሉ ሐሊኹም ኢኹም እቲ ዝአዘዝኩኹም ኵሉ ቓለይውን ሰማዕኩም
ንስኻትኩም በዘን ብዙሓት መዓልታት ክሳዕ እዛ መዓልቲ እዚኣ ነሕዋትኩም ኣይሐደግኩምዎምን እቲ ናይ እግዚኣብሄር ኣምላኽኩም ናይ ትእዛዙ ነገር ደኣ ሐሎኹም
ሕጂ ድማ እግዚኣብሄር ኣምላኽኩም ነሕዋትኩም ከምቲ እተዛረቦም ኣዕሪፍዎም እዩ እሞ ሕጂ ድማ ተመሊስኩም ናብ ድንኳናትኩም ናብታ ሙሴ ባርያ እግዚኣብሄር ኣብ ስግር ዮርዳኖስ ዝሀበኩም ናብ ም ድሪ ርስትኹም ኪዱ
ሓንትስ እቲ ሙሴ ባርያ እግዚኣብሄር ዝኣዘዘኩም ትእዛዝን ሕግን ክትገብሩ ንእግዚኣብሄር ኣም ላኽኩም ክትፈትውዎ ብዅሉ መገድታቱ ኽትከዱ ትእዛዛቱ ድማ ክትሕልዉ ናብኡውን ክትለግቡ ብዅሉ ልብኹምን ብዅሉ ነፍስኹምን ከኣ ከተገልግልዎ ኣዚኹም ተጠንቀቑ
እያሱ ድማ መሪቑ ኣፋነዎም ናብ ድንኳናቶም ከኣ ከዱ
ንፈረቓ ነገድ ምናሴ ሙሴ ኣብ ባሳን ርስቲ ሂብዎ ነበረ ነቲ ፈረቓኡ ከኣ እያሱ ኣብ ስግር ዮርዳኖስ ኣብ ወገን ምዕራብ ኣብ መንጎ ኣሕዋቶም ሀቦም
እያሱ ናብ ድንኳናቶም ኪሰዶም ከሎ መረቖም ምስ ብዙሕ ሃብቲ ምስ ኣዝዩ ብዙሕ ማል ድማ ምስ ብሩርን ምስ ወርቅን ምስ ኣስራዝን ምስ ሓጺንን ምስ ኣዝዩ ብዙሕ ክዳውንቲውን ናብ ድንኳናትኩም ተመለሱ ነቲ ም ርኮ ጸላእትኹም ከኣ ም ስ ኣሕዋትኩም ተማቐልዎ ኢሉ ድማ ተዛረቦም
ደቂ ሮቤልን ደቂ ጋድን ፈረቓ ነገድ ምናሴን ተመሊሶም ናብ ምድሪ ጊልዓድ ናብታ ብትእዛዝ እግዚኣብሄር ብኢድ ሙሴ እተረስተይዋ ምድሪ ርስቶም ኪኸዱ ካብ ደቂ እስራኤል ካብታ ኣብ ም ድሪ ኸነኣን ዘላ ሺሎ ነቕሉ
ደቂ ሮቤልን ደቂ ጋድን ፈረቓ ነገድ ም ናሴን ናብቲ ኸባቢ ዮርዳኖስ ናይ ምድሪ ኸነኣን ምስ መጹ ኣብኡ ኣብ ጥቓ ዮርዳኖስ መሰውኢ ዓብዪ ርኡይ መሰውኢ ሰርሑ
እቶም ደቂ እስራኤል ከኣ እንሆ ደቂ ሮቤልን ደቂ ጋድን ፈረቓ ነገድ ምናሴን ኣብ ጥቓ ዮርዳኖስ ኣብ መንጽር ምድሪ ኸነኣን ኣብ ማዕዶ ደቂ እስራኤል መሰውኢ ሰሪሖም ኣለዉ ኪብሉ ሰምዑ
ደቂ እስራኤል ድማ እዚ ምስ ሰምዑ ምሳታቶም ንምውጋእ ኪድይቡ ብዘሎ እቲ ኣኼባ ደቂ እስራኤል ኣብ ሺሎ ተአከበ
ደቂ እስራኤል ከኣ ንፊንሃስ ወዲ ኻህን ኣልኣዛር ናብ ደቂ ሮቤልን ናብ ደቂ ጋድን ናብ ፈረቓ ነገድ ምናሴን ናብ ምድሪ ጊልዓድ ለኣኽዎ
ምስኡ ድማ ናይ ኵሎም ነገዳት እስራኤል ዓሰርተ ሹም ሓሓደ ሹም ንማይ ቤት ኣቦ ነፍሲ ወከፎም ኣብ ማእከል ኣሽሓት እስራኤል ነንማይ ቤት ኣቦታቶም ሓላቑ ነበሩ
ናብ ደቂ ሮቤልን ናብ ደቂ ጋድን ናብ ፈረቓ ነገድ ምናሴን ናብታ ምድሪ ጊልዓድ መጺኦም ድማ ከምዚ ኢሎም ተዛረብዎም ብዘሎ ኣኼባ እግዚኣብሄር ከምዚ ይብል ንእግዚኣብሄር ክትዐልዉ ንኣኻትኩም መሰውኢ ብምስራሕኩም ሎሚ ንእግዚኣብሄር ካብ ምስዓብ እተመለስኩምሲ እዚ ሎሚ ንኣምላኽ እስራኤል ዝበደልኩሞ በደል እንታይ እዩ እቲ ሓጢኣት ጴዖር ክሳዕ ሎሚ ኻብኡ ዘይነጻህናሉ እሞ ኣብ ኣኼባ እግዚኣብሄር ምዓት ዝወረደዶ ኣይኣኽለናን እዩ ሎሚ ድማ ንስኻትኩም ንእግዚኣብሄር ካብ ም ስዓብ ተመሊስኩም ሎሚ ንእግዚኣብሄር ብምዕላውኩም ጽባሕ ንብዘሎ ኣኼባ እስራኤል ኪቚጥዖ እዩ
እታ ዝወረስኩምዋ ምድሪ ርኽስቲ እንተ ዀነት ግና ናብታ ማሕደር እግዚኣብሄር ሰፊራታ ዘላ ምድሪ ርስቲ እግዚኣብሄር ሕለፉ እሞ ኣብ ማእከልና ተረስተዩ ብጀካ እቲ መሰውኢ እግዚኣብሄር ኣም ላኽና መሰውኢ ብም ስራሕኩም ንእግዚኣብሄር ኣይትዕለዉ ንኣናውን ኣይትዕለዉና
ዓካን ወዲ ዜራሕ ኣብቲ እተሐርመዶ በደል ኣይበደለን ኣብ ልዕሊ ብዘሎ ኣኼባ እስራኤል ድማ መዓት ወረደ በቲ በደሉ ኸኣ እቲ ሓደ ሰብኣይ ጥራይ ኣይሞተን
ሽዑ ደቂ ሮቤልን ደቂ ጋድን ፈረቓ ነገድ ምናሴን ነቶም ሓላቑ ኣሽሓት እስራኤል መሊሶም ተዛረብዎም እግዚኣብሄር ኣምላኽ ኣማልኽቲ እግዚኣብሄር ኣምላኽ ኣማልኽቲ ንሱ ይፈልጦ ኣሎ እስራኤልውን ንሱ ኺፈልጦ እዩ ነዚ ብበደልን ንእግዚኣብሄር ብምዕላውን እንተ ጌርናዮስ ሎሚ መዓልቲ ኣይተድሕነና ንእግዚኣብሄር ካብ ምስዓብ ምእንቲ ኽንምለስ ወይስ ዚሐርር መስዋእቲ ወይ መስዋእቲ ብልዒ ኸነዕርገሉ ወይ መስዋእቲ ምስጋና ኽንገብረሉ መሰውኢ እንተ ሰራሕናስ እዚ ንዳሕራዩ ደቅኹም ንደቅና ኣብ እግዚኣብሄር ኣም ላኽ እስራኤል እንታይ ኣሎኩም ኪብልዎም እዮም ኢልና ብፍርሃት እንተ ዘይገብርናዮስ እግዚኣብሄር ባዕሉ ይመርምር
ኣቱም ደቂ ሮቤልን ደቂ ጋድን እግዚኣብሄር ንኣናን ንኣኻትኩምን ንዮርዳኖስ ዶብ ገይሩልና እዩ እሞ ኣብ እግዚኣብሄር ግደ የብልኩምን ኢሎም ደቅኹም ንደቅና ምፍራህ እግዚኣብሄር ከም ዚሐድጉ ይገብርዎም
ስለዚ ንዳሕራዩ ደቅኹም ንደቅና ኣብ እግዚኣብሄር ግደ የብልኩምን ምእንቲ ኸይብልዎም ንእግዚኣብሄር ብዚሐርር መስዋእትናን ብናይ ሕሩድ መስዋእትናን ብናይ ም ስጋና መስዋእትናን ኣብ ቅድሚኡ ኽነገልግሎ ንኣና መሰውኢ ኽንነድቕ ንሐሊ ግናኸ ንዚሐርር መስዋእቲ ኣይኰነን ንመስዋእቲ ሕሩድ ድማ ኣይኰነን ንሱ ኣብ መንጎናን ኣብ መንጎኹምን ብድሕሬና ኸኣ ኣብ መንጎ ወለዶና ምስክር ኪኸውን ኢልና ደኣ ኢና
ስለዚ ንዳሕራዩ ንኣናን ንወለዶናን ከምዚ ምስ ዚብሉ ነቲ ኣቦታትና ዝገበርዎ ምስሊ መሰውኢ እግዚኣብሄር ርኣዩ ንሱ ንዚሐርር መስዋእቲ ኣይኰነን ንመስዋእቲ ሕሩድውን ኣይኰነን ኣብ መንጎናን ኣብ መንጎኹምን ደኣ ምስክር እይ ንብሎም በልና
ንሕና በጀካ እቲ ኣብ ቅድሚ ማሕደር ዘሎ መሰውኢ እግዚኣብሄር ኣምላኽና ንዚሐርር መስዋእቲ ወይ ንመስዋእቲ ወይ ንመስዋእቲ ብልዕን ንመስዋእቲ ሕሩድን መሰውኢ ብምስራሕና ካብ እግዚኣብሄር ምዕላውን ሎሚ ንእግዚኣብሄር ካብ ምስዓብ ምምላስንሲ ኻባና ይርሐቕ
ሽዑ ኻህን ፊንሃስን እቶም ምስኡ ዝነበሩ ሹማምቲ ኣኼባን እቶም ሓላቑ ኣሽሓት እስራኤልን እቲ ደቂ ሮቤልን ደቂ ጋድን ደቂ ምናሴን እተዛረብዎ ነገር ምስ ሰምዑ ጽቡቕ ኰይኑ ተራእዮም
ፊንሃስ ወዲ ኻህን ኣልኣዛር ድማ ንደቂ ሮቤልን ንደቂ ጋድን ንደቂ ም ናሴን እዚ በደል እዚ ንእግዚኣብሄር ኣይበደልኩም ዎን እሞ እግዚኣብሄር ኣብ ማእከልና ከም ዘሎ ሎሚ ፈለጥና ሕጂ ንደቂ እስራኤል ካብ ኢድ እግዚኣብሄር ኣድሐንኩምዎም በሎም
ሽዑ ፊንሃስ ወዲ ኻህን ኣልኣዛርን እቶም ሹማምትን ካብ ደቂ ሮቤልን ካብ ደቂ ጋድን ካብ ምድሪ ጊልዓድ ናብ ምድሪ ኸነኣን ናብ ደቂ እስራኤል ተመልሱ እቲ ነገሩ ድማ መለሱሎም
እቲ ነገሩ ኸኣ ንደቂ እስራኤል ጽቡቕ ኰይኑ ተራእዮም እሞ ደቂ እስራኤል ንኣምላኽ ኣመስገንዎ
ድሕርቲ ኸኣ ነታ ደቂ ሮቤልን ደቂ ጋድን ዚነብርዋ ምድሪ ኼጥፍእዋ ኽንዋጋእ ንደይቦም ኢሎም ኣይተዛረቡን
ደቂ ሮቤልን ደቂ ጋድን ድማ ነቲ መሰውኢ ዔድ ኢሎም ሰመይዎ
ከመይሲ ንሱ እግዚኣብሄርስ ኣም ላኽ ከም ዝዀነ ኣብ መንጎና ም ስክር እዩ በሉ
ኰነ ድማ ድሕሪ ነዊሕ ዘበን እግዚኣብሄር ንእስራኤል ካብቶም ኣብ ዙርያኦም ዚነብሩ ዅሎም ጸላእቶም ምስ ኣዕረፎም እያሱውን ኣሪጉ ነዊሕ ዕድመ ምስ ገበረ ንብዘለዉ እስራኤል ንዓበይቶምን ንሓላቑኦም ን ንፈረዶም ን ንመኳንንቶም ን ጸዊዑ በሎም ኣነ አሪገ ነዊሕ ዕድመ ገይረ እየ እግዚኣብሄር ኣምላኽኩም ንሱ ተዋጊኡልኩም እዩ እሞ እግዚኣብሄር ኣምላኽኩም ኣብዞም ኵሎም ህዝብታት እዚኣቶም ኣብ ቅድሜኹም ዝገበሮ ዅሉ ንስኻትኩም ርኢኹም ኢኹም
ርአዩ ነዞም ተሪፎም ዘለዉ ህዝብታት እዚኣቶምን ነቶም ዘጥፋእክዎም ኵሎም ህዝብታትን ካብ ዮርዳኖስ ክሳዕ እቲ ዓብዪ ባሕሪ ብወገን ም ዕራብ ጸሓይ ንነገዳትኩም ርስቲ ብዕጭ ኣካፈልኩኹም
እግዚኣብሄር ኣምላኽኩም ንሱ ኻብ ቅድሜኹም ኪደፍኦም ካብ ቅድሜኹም ከኣ ኪሰጎም እዩ ከምቲ እግዚኣብሄር ኣምላኽኩም እተዛረበኩም ድማ ምድሮም ክትወርሱ ኢኹም
ነቲ ኣብ መጽሓፍ ሕጊ ሙሴ እተጻሕፈ ዅሉ ኽትሕልውዎን ክትገብርዎን ካብኡ ኸኣ ንየማን ኰነ ንጸጋም ከይትዘብሉስ ኣዚኹም ጽንዑ
ናብዞም ዝተረፉ እሞ ምሳኻትኩም ዘለዉ ህዝብታት እዚኣቶም ከይትኣትዉ ስም ኣማልኽቶምውን ከይትዝክሩ ከይትም ሕሉሎም ን ከይተገልግልዎም ን ከይትሰግዱሎም ውን ከም ዚ ኽሳዕ ሎሚ ዝገበርኩምዎ ደኣ ናብ እግዚኣብሄር ኣምላኽኩም ልገቡ
እግዚኣብሄር ድማ ንዓበይትን ንሓያላትን ህዝብታት ካብ ቅድሜኹም ሰጒጒዎም እዩ እሞ
ክሳዕ እዛ መዓልቲ እዚኣ ሓደ እኳ ኣብ ቅድሜኹም ደው ኣይበለን
እግዚኣብሄር ኣም ላኽኩም ከም ቲ እተዛረበኩም ንሱ እዩ ዚዋግኣልኩም እሞ ካባኻትኩም ሓደ ሰብኣይ ንሽሕ ኪሰጎም እዩ
ስለዚ ንእግዚኣብሄር ኣም ላኽኩም ክትፈትውዎ ንነፍስኹም ኣዚኹም ተሐለዉ
ንድሕሪት እንተ ተመለስኩም እሞ ናብዞም ተረፍ ናብዞም ምሳኻትኩም ዝተረፉ ህዝብታት እዚኣቶም እንተ ለገብኩም ምሳታቶም ድማ እንተ ተዋሰብኩም ናባታቶም እንተ ኣቶኹም ንሳቶም ድማ ናባኻትኩም እንተ ኣተዉ ካብዛ እግዚኣብሄር ኣምላኽኩም ዝሀበኩም ጽብቕቲ ምድሪ ኽሳዕ እትጸንቱ ንኣኻትኩም መሓንኰልን መጻወድያን ንጐድንኹም መግረፊ ነዒንትኹም ከኣ እሾኽ ኪዀኑኹም እዮም እም በር እግዚኣብሄር ኣም ላኽኩም ነዞም ህዝብታት እዚኣቶም ደጊም ካብ ቅድሜኹም ከም ዘየውጽኦም ብርግጽ ፍለጡ
እንሆ ኸኣ ኣነ ሎሚ መገዲ ዅላ ዓለም እኸይድ ኣሎኹ እሞ ካብቲ እግዚኣብሄር ኣምላኽኩም ብዛዕባኹም እተዛረቦ ዅሉ ጽቡቕ ነገር ሓደ ነገር እኳ ኸም ዘይወደቐ ብዅሉ ልብኹምን ብዅሉ ነፍስኹምን ፍለጡ
ኵሉ በጽሓኩም እምበር ካብኡስ ሓደ ነገር እኳ ኣይወደቐን
ኪኸውን ድማ እዩ ከምቲ እግዚኣብሄር ኣምላኽኩም እተዛረበኩም ኵሉ ጽቡቕ ነገር ዝመጸኩም ከምኡ ድማ ካብታ እግዚኣብሄር ኣምላኽኩም ዝሀበኩም ጽብቕቲ ም ድሪ ኽሳዕ ዜጽንተኩም እግዚኣብሄር ኵሉ ኽፉእ ነገር ኬም ጽኣልኩም እዩ
ነቲ እግዚኣብሄር ኣምላኽኩም ዝአዘዘኩም ኪዳን ምስ እትተሓላለፉ ንኻልኦት ኣማልኽቲ ኸተገልግሉን ክትሰግዱሎምን እንተ ኸድኩም ሽዑ ዅራ እግዚኣብሄር ኣባኻትኩም ኪነድድ እዩ ካብታ ዝሀበኩም ጽብቕቲ ምድሪ ድማ ሽዓ ኢልኩም ክትበርሱ ኢኹም
እያሱ ድማ ንዅሎም ነገዳት እስራኤል ኣብ ሴኬም ኣከቦም ነቶም ዓበይቲ እስራኤልን ንሓላቑኦምን ንፈረዶምን ንመኳንንቶምን ከኣ ጸዎዖም ኣብ ቅድሚ ኣምላኽ ከኣ ቐረቡ
እያሱ ድማ ንብዘሎ ህዝቢ በሎ እግዚኣብሄር ኣምላኽ እስራኤል ከምዚ ይብል ካብ ጥንቲ ኣቦታትኩም ታራ ኣቦ ኣብርሃምን ኣቦ ናሆርን ኣብ ክንየው ርባ ይቕመጡ ነበሩ ንኻልኦት ኣማልኽቲ ድማ የገልግሉ ነበሩ
ነቦኹም ኣብርሃም ከኣ ካብ ክንየው ርባ ወሲደ ኣብ ኵሉ ምድሪ ኸነኣን መራሕክዎ ዘርኡውን ኣብዛሕኩ ይስሃቅ ከኣ ሀብክዎ
ንይስሃቅ ድማ ያእቆብን ኤሳውን ሀብክዎ
ንኤሳው ከኣ ከረን ሰዒር ኪርስተያ ሀብክዎ
ያእቆብን ደቁን ድማ ናብ ግብጺ ወረዱ
ንሙሴን ንኣሮንን ልኢኸ ኸኣ ንግብጺ ከምቲ ኣብ ማእከላ ዝገበርክዎ ገይረ ወቓዕክዋ ድሕርቲ ድማ ኣውጻእኩኹም ነቦታትኩም ከኣ ካብ ግብጺ ኣውጻእክዎም ናብ ባሕሪ ድማ በጻሕኩም
እቶም ግብጻውያን ከኣ ነቦታትኩም ብሰረገላታትን በፍራስን ክሳዕ ባሕሪ ኤርትራ ሰጐጒዎም
ናብ እግዚኣብሄር ምስ ተማህለሉ ኣብ መንጎኹምን ኣብ መንጎ ግብጻውያንን ጸልማት ገበረ ነቲ ባሕሪ ከኣ ናብ ልዕሊኦም ሰዲዱ ደፈኖም
እቲ ንግብጻውያን ዝገበርክዎ ኸኣ ኣዒንትኹም ርእየናኦ
ኣብ በረኻ ድማ ነዊሕ ዘበን ነበርኩም
ናብ ምድሪ እቶም ኣብ ስግር ዮርዳኖስ ዝነበሩ ኣሞራውያን ኣእቶኹኹም ንሳቶም ድማ ተዋግኡኹም ኣነ ኸኣ ንኣታቶም ኣብ ኢድኩም ሀብክኹም ምድሮም ድማ ወረስኩም ካብ ቅድሜኹምውን ኣጥፋእክዎም
ሽዑ ድማ ባላቅ ወዲ ጺጶር ንጉስ ሞኣብ ተንሲኡ ንእስራኤል ተዋግኦም ንበላዓም ወዲ ጴዖር ድማ ምእንቲ ኺረግመኩም ልኢኹ ጸውዖ
ኣነ ግና ንበላዓም ክሰምዖ ኣይፈቶኹን ስለዚ ንሱስ ኣጸቢቑ ደኣ ባረኸኩም ካብ ኢዱ ኸኣ ኣድሐንኩኹም
ንዮርዳኖስ ተሳጊርኩም ድማ ናብ ያሪኮ መጻእኩም እሞ ሰብ ያሪኮን ኣሞራውያንን ፈረዛውያንን ከነኣናውያንን ሔታውያንን ጌርጌሳውያንን ሃዋውያንን ይቡሳውያንን ድማ ተዋግኡኹም
ኣነ ኸኣ ንኣታቶም ኣብ ኢድኩም ሀብኩኹም
ነቶም ክልተ ነገስታት ኣሞራውያን ድማ ካብ ቅድሜኹም ዝሰገጎም ዕኰት ኣብ ቅድሜኹም ሰደድኩ እም በር ብሴፍካን ብቐስትካን ኣይኰነን
ዘይጸዐርካላ ምድርን ዘይነደቕኩምወን ከተማታትን ሀብኩኹም ኣብኤን ከኣ ትነብሩ ኣሎኹም ካብ ዘይተኸልኩምዎ ወይንታትን ኣዋልዕን ድማ ትበልዑ ኣሎኹም
ሕጂ ኸኣ ንእግዚኣብሄር ፍርህዎ ብፍጹምናን ብእምነትን ኣገልግልዎ ነቶም ኣብ ክንየው ርባን ኣብ ግብጽን ኣቦታትኩም ዜገልግልዎም ዝነበሩ ኣማልኽቲ ኣግልስዎም ንእግዚኣብሄር ድማ ኣገልግልዎ
ንእግዚኣብሄር ምግልጋል ክፉእ ኰይኑ እንተ ተራእየኩምሲ ንመን ከም እተገልግሉ ነቶም ኣቦታትኩም ኣብ ክንየው ርባ ዜገልግልዎም ዝነበሩ ኣማልኽቲ ወይ ኣማልኽቲ ናይቶም ንስኻትኩም ኣብ ምድሮም እትነብሩ ዘሎኹም ኣሞራውያን ሎሚ ሕረዩ
ኣነን ቤተይን ግና ንእግዚኣብሄር ኢና እነገልግል
ሽዑ እቲ ህዝቢ መለሰ በለውን እቲ ንኣናን ነቦታትናን ካብ ምድሪ ግብጺ ኻብ ቤት ባርነት ዘደየበና እዚ ዓበይቲ ተኣምራት እዚ ኸኣ ኣብ ቅድሚ ኣዒንትና ዝገበረ ኣብ ኵሉ ዝኸድናዮ መገድን ኣብቶም ብማእከሎም ዝሐለፍና ዅሎም ህዝብታትን ዝሐለወና ንሱ እግዚኣብሄር ኣም ላኽና እዩ እሞ ንእግዚኣብሄር ሓዲግና ንኻልኦት ኣማልኽቲ ም ግልጋልሲ ኻባና ይርሐቕ
እግዚኣብሄር ነዞም ህዝብታት እዚኦም ኵሎም ነቶም ኣብዛ ሃገር ዝነበሩ ኣሞራውያን ካብ ቅድሜና ሰጒጒዎም እዩ ንሱ ኣምላኽና እዩ እሞ ንሕና ኸኣ ንእግዚኣብሄር ነገልግሎ
እያሱ ድማ ነቲ ህዝቢ በለ ንሱ ቅዱስ ኣም ላኽ ንሱ ኸኣ ቀናእ ኣም ላኽ እዩ ኣበሳኹም ን ሓጢኣትኩም ን ኣይሐድገልኩም ን ኣዩ እሞ ንእግዚኣብሄር ከተገልግልዎ ኣይትኽእሉን
ንእግዚኣብሄር ሐዲግኩም ንጓኖት ኣማልኽቲ ድማ እንተ ኣገልገልኩም ንሱ ድሕርቲ ጽቡቕ ምስገበረልኩም ከኣ መሉሱ ኽፉእ ኪገብረኩምን ኪውድኣኩምን እዩ
እቲ ህዝቢ ድማ ንእያሱ ኣይፋልናን ንእግዚኣብሄር ደኣ ነገልግል በለ
እያሱ ኸኣ ነቶም ህዝቢ ንስኻትኩም ንእግዚኣብሄር ከተገልግልዎ ኢልኩም ከም ዝሐሬኹምዎ ንስኻትኩም ንርእስኹም ም ስክር ኢኹም በሎም
ንሳቶም ድማ ም ስክር ኢና በሉ
እም በኣር ሕጅስ ነቶም ኣብ ማእከልኩም ዘለዉ ጓኖት ኣማልኽቲ ኣግልስዎም እሞ ልብኹም ናብ እግዚኣብሄር ማላኽ እስራኤል ኣቢልኩም ኣቕንዑ
እቶም ህዝቢ ድማ ንእያሱ ንእግዚኣብሄር ኣምላኽና ነገልግል ቃሉ ኸኣ ንሰምዕ በልዎ
እያሱ ድማ በታ መዓልቲ እቲኣ ምስቲ ህዝቢ ኺዳን ኣተወ ህግን ፍርድን ከኣ ኣብ ሴኬም ኣቘመሉ
እያሱ ድማ ነዚ ነገር እዚ ዅሉ ኣብ መጽሓፍ ሕጊ ኣምላኽ ጸሓፎ
ዓብዪ እምኒ ወሲዱ ኸኣ ኣብ ትሕቲ እታ ኣብ መቕደስ እግዚኣብሄር ዝነበረት ድዋ ኣቘሞ
እያሱ ድማ ንዅሉ እቲ ህዝቢ እንሆ እዚ እም ኒ እዚ ነቲ እግዚኣብሄር እተዛረበና ዅሉ ቓላት ሰሚዕዎ እዩ እሞ ኣባና ም ስክር ኪኸውን እዩ ንስኻትኩም ንኣምላኽኩም ምእንቲ ኽይትኽሕዱስ ኣባኻትኩም ምስክር ኪኸውን እዩ በሎ
ሽዑ እያሱ ነቲ ህዝቢ ንነፍሲ ወከፍ ነናብ ርስቱ ሰደዶ
ድሕርዚ ነገር እዚ ኸኣ ኰነ እያሱ ወዲ ነዌ ባርያ እግዚኣብሄር ወዲ ሚእትን ዓሰርተን ዓመት ምስ ኰነ ሞተ
ኣብ ዶብ ርስቱ ኣብ ከረን ኤፍሬም ኣብታ ኣብ ሰሜን ከረን ጋዓሽ ዘላ ቲምናትሴራሕ ድማ ቀበርዎ
እስራኤል ከኣ ብዅሉ ዘበን እያሱን ብዅሉ ዘበን እቶም ብድሕሪ እያሱ ነዊሕ ዝጸንሑ እሞ እቲ እግዚኣብሄር ንእስራኤል ዝገበረሎም ኵሉ ግብሪ ዝፈለጡ ዓበይትን ንእግዚኣብሄር የገልግል ነበረ
እቲ ደቂ እስራኤል ካብ ግብጺ እተማልእዎ ዓጽሚ ዮሴፍ ድማ ኣብታ ያእቆብ ካብ ደቂ ሓሞር ኣቦ ሴኬም ብሚእቲ ቀሲጣ ዝዐደጋ ግራት ኣብ ሴኬም ቀበርዎ
ንደቂ ዮሴፍ ድማ ርስቲ ዀነቶም
ኣልኣዛር ወዲ ኣሮን ድማ ሞተ ኣብታ ኣብ ከረን ኤፍሬም ዘላ ንወዱ ፊንሃስ እተዋህበት ኣብ ጊብዓ ቐበርዎ
ድሕሪ ሞት እያሱ ድማ ኰነ ደቂ እስራኤል ንእግዚኣብሄር ምስ ከነኣናውያን ንምውጋእ ካባና መን ቅድም ይደይብ ኢሎም ሐተትዎ
እግዚኣብሄር ከኣ ይሁዳ ይደይብ እንሃ እታ ምድሪ ኣብ ኢዱ ሂበዮ እየ በለ
ይሁዳ ኸኣ ንስምኦን ሓዉ ምስ ከነኣናውያን ክንዋጋእሲ ናብቲ ብጽሒተይ ምሳይ ደይብ ኣነ ኸኣ ናብቲ ብጺሒትካ ምሳኻ ክኸይድ እየ በሎ
ስምኦን ድማ ምስኡ ኸደ
ይሁዳ ድማ ናብኡ ደየበ እግዚኣብሄር ከኣ ንኸነኣናውያንን ንፈረዛውያንን ኣብ ኢዶም ሀቦም ኣብ ቤዜቅ ዓሰርተ ሽሕ ሰብኣይ ቀተሉ
ንኣዶኒቤዜቅ ከኣ ኣብ ቤዜቅ ረኸብዎ እሞ ተዋግእዎ ንኸነኣናውያንን ንፈረዛውያንን ከኣ ሰዐርዎም
ኣዶኒቤዜቅ ድማ ሀደመ ንሳቶም ግና ደድሕሪኡ ስዒቦም ሐዝዎ ዓብይዓበይቶ ኢደ እግሩ ኸኣ ቘረጽዎ
ኣዶኒቤዜቅ ድማ ዓብዓበይቶ ኢደ እግሮም እተቘርጹ ሰብዓ ነገስታት ኣብ ትሕቲ መኣደይ ርፍራፍ ይላቐሙ ነይሮም እዮም ኣምላኽ ከምቲ ግብረይ ፈደየኒ በለ
ናብ የሩሳሌም ኣምጽእዎ ኣብኣ ኸኣ ሞተ
ደቂ ይሁዳ ድማ ንየሩሳሌም ተዋግእዋ ብስሕለት ሴፍ ወቒዖም ከኣ ሐዝዋ
ነታ ኸተማ ድማ ሓዊ መለሱላ
ድሕሪኡ ደቂ ይሁዳ ምስቶም ኣብ ከረንን ኣብ ደቡብን ኣብ ቈላን ዚነብሩ ኸነኣናውያን ኪዋግኡ ወረዱ
ይሁዳ ድማ ናብቶም ኣብ ኬብሮን ዚነብሩ ኸነኣናውያን ከደ ስም ኬብሮን ቀደም ቂርያትኣርባ ነበረ
ንሽሻይን ንኣሒማንን ንታልማይን ወቕዕዎም
ካብኡ ናብቶም ኣብ ደቢር ዚነብሩ ኸደ
ስም ደቢር ቀደም ቂርያትሰፈር ነበረ
ካሌብ ድማ ነቲ ንቂርያትሰፈር ወቒዑ ዝሐዛ ጓለይ ዓክሳ ሰበይቲ ኽትኰኖ ኽህቦ እየ በለ
ዖትንኤል ወዲ ቄናዝ ንእሽቶ ሓዉ ንኻሌብ ሐዛ ዓክሳ ጓሉ ሰበይቲ ኽትኰኖ ድማ ሀቦ
ኰነ ኸኣ ናብኡ ምስ መጸት ካብ ኣቦኣ ግራት ኪልምን መኸረቶ
ካብ ኣድጊ ኸኣ ወረደት ካሌብ ድማ እንታይ ኴንኪ ኢኺ በላ
ንሳ ኸኣ በረኸት ሀበኒ ምድሪ ደቡብ ሂብካኒ ኢኻ እሞ ዓይኒ ማያት ከኣ ሀበኒ በለቶ
ካሌብ ድማ ላዕላይ ዓይኒ ማያትን ታሕታይ ዓይኒ ማያትን ሀባ
ደቂ ቄኒ ሓሙ ሙሴ ድማ ምስ ደቂ ይሁዳ ኻብ ከተማ ተምሪ ናብታ ብደቡብ ዓራድ ዘላ በረኻ ይሁዳ ደየቡ
ከይዶም ከኣ ምስቲ ህዝቢ ተቐመጡ
ይሁዳ ድማ ም ስ ስም ኦን ሓዉ ኸደ ነቶም ኣብ ጽፋት ዝነበሩ ኸነኣናውያን ወቕዕዎም ፈጺሞም ከኣ ኣጥፍእዋ
ስም እታ ኸተማ ድማ ሖርማ ተባህለ
ይሁዳ ኸኣ ንጋዛን ንዶባታን ንኣሽቀሎንን ንዶባታን ንዔርቅሮንን ንዶባታን ድማ ሐዘን
እግዚኣብሄር ምስ ይሁዳ ነበረ እሞ ነቶም ኣብ ከረን ዝነበሩ ኣልቀቖም ነቶም ኣብ ለሰ ዚነብሩ ግና ሰረገላታት ሓጺን ነበሮም እሞ ኬልቅቖም ኣይከኣለን
ንካሌብ ድማ ከምቲ ሙሴ እተዛረቦ ኬብሮን ሀብዎ ንሱ ኸኣ ንሰለስቲኦም ደቂ ዓናቅ ካብኣ ኣልቀቖም
ነቶም ኣብ የሩሳሌም ዚነብሩ ይቡሳውያን ግና ደቂ ብንያም ኣየልቀቕዎምን እሞ እቶም ይቡሳውያን ክሳዕ ሎሚ ምስ ደቂ ብንያም ኣብ የሩሳሌም ኣለዉ
ቤት ዮሴፍ ንሳቶም ውን ናብ ቤትኤል ደየቡ እግዚኣብሄር ከኣ ም ሳታቶም ነበረ
ቤት ዮሴፍ ድማ ንቤትኤል ሰለይዋ
ስም እታ ኸተማ ኸኣ ቀደም ሉዝ ነበረ
እቶም ሰለይቲ ድማ ሓደ ሰብኣይ ካብታ ኸተማ ኺወጽእ ርእዮም በጃኻ መእተዊ እዛ ኸተማ ኣርእየና እሞ ምሕረት ክንገብረልካ ኢና በልዎ
መእተዊ እታ ኸተማ ኸኣ ኣርኣዮም ነታ ኸተማ ድማ ብስሕለት ሴፍ ወቕዕዋ
ነቲ ሰብኣይን ንብዘለዉ ዓሌቱን ግና ይኺዱ ሐደግዎም
እቲ ሰብኣይ ድማ ናብ ምድሪ ሔታውያን ከይዱ ኸተማ ሰርሔ ስማ ኸኣ ሉዝ ሰመያ ክሳዕ ሎሚ ድማ ስማ ንሱ እዩ
ምናሴ ድማ ንቤትሸኣንን ንዓድታታን ንተዓናቅን ንዓድታታን ነቶም ኣብ ዶርን ኣብ ዓድታታን ዚነብሩ ኸኣ ነቶም ኣብ ይብልዓምን ኣብ ዓድታታን ዚነብሩ ነቶም ኣብ ም ጊዶንን ኣብ ዓድታታን ዚነብሩ ድማ ኣይወረሶም ን
እቶም ከነኣናውያን ደኣ ኣብታ ሃገር እቲኣ ኺነብሩ ቘረጹ ኰነ ኸኣ እስራኤል ም ስ በርትዔ ነቶም ከነኣናውያን ኣገበሮም እምበር ምልቃቕሲ ኣየልቀቖምን
ኤፍሬምውን ነቶም ኣብ ጌዝር ዚነብሩ ኸነኣናውያን ኣየልቀቖምን እቶም ከነኣናውያን ከኣ ኣብ ማእከሎም ኣብ ጌዝር ተቐመጡ
ዛብሎን ነቶም ኣብ ቂጥሮን ዚነብሩን ነቶም ኣብ ናሃሎል ዚነብሩን ኣየልቀቖምን ስለዚ እቶም ከነኣናውያን ኣብ ማእከሎም ተቐመጡ ገባሩ ድማ ዀኑ
ኣሴር ነቶም ኣብ ዓኮ ዚነብሩን ነቶም ኣብ ሲዶንን ኣብ ኣሕላብን ኣብ ኣክዚብን ኣብ ሔልባን ኣብ ኣፌቅን ኣብ ሬሖብን ዚነብሩ ኣየልቀቖምን
ስለ ዘየልቀቖም ከኣ ኣሴራውያን ኣብ ማእከል እቶም ኣብታ ሃገር ዚነብሩ ኸነኣናውያን ተቐመጡ
ንፍታሌም ነቶም ኣብ ቤትሸመሽ ዚነብሩን ነቶም ኣብ ቤትዓናት ዚነብሩን ኣየልቀቖምን ኣብ ማእከል እቶም ኣብታ ሃገር ዚነብሩ ኸነኣናውያን ደኣ ተቐመጡ
እቶም ኣብ ቤት ሸመሽን ኣብ ቤት ዓናትን ዚነብሩ ግና ገባሮም ኰኑ
እቶም ኣሞራውያን ድማ ንደቂ ዳን ናብ ከረን ደፍእዎም እም በር ናብ ለሰ ኺወርዱ ኣይሐደግዎምን
ኣሞራውያን ድማ ኣብ ሃርሔረስን ኣብ ኣያሎንን ኣብ ሻዓልቢምን ኪቕመጡ ቘረጹ
ግናኸ ኢድ ቤት ዮሴፍ ከበደቶም ገባሩ ድማ ዀኑ ዶብ ኣሞራውያን ከኣ ካብ ዓቐበት ዓቅራቢም ካብ ሴላዕ ንላዕሊ ነበረ
መልኣኽ እግዚኣብሄር ድማ ካብ ጊልጋል ናብ ቦኪም ደየበ በለ ኸኣ ካብ ግብጺ ኣደየብኩኹም ናብታ ነቦታትኩም ዝመሐልኩሎም ምድሪ ኸኣ ኣእቶኹኹም
እቲ ምሳይኻትኩም ዝአቶኹዎ ኺዳነይ ንዘለኣለም ኣየፍርሶን እየ
ንስኻትኩምውን ምስቶም ኣብዛ ሃገር እዚኣ ዚነብሩ ኺዳን ኣይትእተዉ መሰውኢታቶም ኣፍርሱ ድማ በልኩ
ንቓለይ ግና ኣይሰማዕኩም ዎን
ስለም ንታይ ኢኹም እዚ ዝገበርኩም ስለዚ ድማ ንጐድንኹም ኵርኳሕ ይኹኑኹም ኣማልኽቶምውን መፈንጥራ ይኹኑኹም እምበር ካብ ቅድሜኹም ኣይሰጎምን እየ በልኩ
ኰነ ኸኣ እቲ መልኣኽ እግዚኣብሄር ንዅሎም ደቂ እስራኤል እዘን ቃላት እዚኤን ምስ ተዛረቦም እቶም ህዝቢ ደሃዮም ዓው ኣቢሎም በኸዩ
ነታ ቦታ ድማ ቦኪም ኢሎም ሰመይዋ ኣብኣ ኸኣ ንእግዚኣብሄር ሰውኡሉ
እያሱ ነቶም ህዝቢ ምስ ኣሰናበቶም ከኣ ደቂ እስራኤል ነታ ምድሪ ኺወርሱ ነፍሲ ወከፍ ነናብርስቶም ከዱ
እቶም ህዝቢ ድማ ብዅሉ ዘበን እያሱን ብዅሉ ዘበን እቶም ብድሕሪ እያሱ ነዊሕ ዝጸንሑ እሞ እቲ እግዚኣብሄር ንእስራኤል ዝገበረሎም ዓብዪ ግብሪ ዝርኣዩ ዓበይትን ንእግዚኣብሄር ኣገልገልዎ
እያሱ ወዲ ነዌ ባርያ እግዚኣብሄር ከኣ ወዲ ሚእትን ዓሰርተን ዓመት ምስ ኰነ ሞተ
ኣብታ ዶብ ርስቱ ኣብ ከረን ገዓሽ ኣብ ቲምናትሄረስ ኣብ ከረን ኤፍሬም ቀበርዎ
እቲ ወለዶ እቲ ዅሉ ድማ ናብ ኣቦታቶም ተኣከቡ ድሕሪኦም ከኣ ንእግዚኣብሄርን ነቲ ንሱ ንእስራኤል ዝበበሮ ግብሪ ዘይፈልጥ ካልእ ወለዶ ተንስኤ
ደቂ እስራኤል ድማ ኣብ ቅድሚ እግዚኣብሄር ክፉእ ገበሩ ንበዓልውን ኣገልገሉ
ነቲ ኻብ ምድሪ ግብጺ ዘውጾም ኣምላኽ ኣቦታቶም ሐዲጎም ካብ ኣማልኽቲ እቶም ኣብ ዙርያኦም ዝነበሩ ህዝብታት ደድሕሪ ኻልኦት ኣማልኽቲ ኸዱ ንኣታቶም ውን ሰገዱሎም እሞ ንእግዚኣብሄር ኣቘጥዕዎ
ንእግዚኣብሄር ሐዲጎምስ ንበዓልን ንኣስታርቴታትን ኣገልገሉ ሽዑ ዅራ እግዚኣብሄር ኣብ እስራኤል ነደደ ኣብ ኢድ ዚማርኽዎም ማረኽቲ ድማ ኣሕሊፉ ሀቦም ኣብ ኢድ እቶም ኣብ ዙርያ ዘለዉ ጸላእቶም ሸጦም እሞ ደጊም ኣብ ቅድሚ ጸላእቶም ኪቘሙ ኣይከኣሉን
ከም ቲ እግዚኣብሄር እተዛረቦም ን ከም ቲ እግዚኣብሄር ዝመሐለሎም ን ናብ ኵሉ ዝኸድዎ ኢድ እግዚኣብሄር ንሕሰም ኣብኦም ነበረት እሞ ብዙሕ ጸበቦም
ሽዑ እግዚኣብሄር ካብ ኢድ እቶም ማረኽቶም ዜድሕንዎም መሳፍንቲ ኣተንስኣሎም
ንሳቶም ግና ደድሕሪ ኻልኦት ኣማልኽቲ መንዘሩን ሰገዱሎምን እምበር ነቶም መሳፍንቶምሲ ኣይሰምዕዎምን
ካብታ ኣቦታቶም ንትእዛዛት እግዚኣብሄር ብምእዛዝ ዝኸዱላ መገዲ ቐልጢፎም ኣግለሱ ከማታቶም ሲ ኣይገበሩን
ብዛዕባ እቶም ወቓዕቶም ን ሳቐይቶም ን ዘቘዘምዎምን እግዚኣብሄር ተጣዕሰ እሞ እግዚኣብሄር መሳፍንቲ ምስ ኣተንስኣሎም ብዅሉ ዘበን እቲ መስፍን እግዚኣብሄር ምስቲ መስፍን ከይኑ ካብ ኢድ ጸላእቶም የድሕኖም ነበረ
እቲ መስፍን ምስ ሞተ ግና ተመሊሶም ደድሕሪ ኻልኦት ኣማልኽቲ ብም ሶዓቦም ን ንኣታቶም ብም ግልጋሎም ን ብምስጋዶምን ካብ ኣቦታቶም ዝገደደ ተበላሸዉ
ካብ ግብሮምን ካብ ድርቅና መገዶምን ኣይተረፉን
ኵራ እግዚኣብሄር ከኣ ኣብ እስራኤል ነደደ በለ ድማ እዞም ህዝቢ እዚኦም እቲ ነቦታቶም ዝኣዘዝክዎም ኪዳነይ ስለ ዘፍረሱ ደሃየይ ከኣ ስለ ዘይሰም ዑ ኣነ ድማ ንእስራኤል ከም ቲ ኣቦታቶም ዝሐለውዎ መገዲ እግዚኣብሄር ንም ኻድ ዚሕልዉ እንተ ዀይኖም ወይ ዘይሕልዉ ብኣታቶም ምእንቲ ኽፍትኖም ካብቶም እያሱ ኺመውት ከሎ ዝሐደጎም ህዝብታት ደጊምሲ ሓደ እኳ ኣይክሰጕግን እየ
እምበኣርሲ እግዚኣብሄር ነዞም ህዝብታት እዚኦም ቀልጢፉ ኸይሰጐጎም ሐደጎም ኣብ ኢድ እያሱ ኸኣ ኣሕሊፉ ኣይሀቦምን
ነቶም ኵሉ ውግእ ከነኣን ዘይፈለጡ ዘበሉ እስራኤልሲ እግዚኣብሄር ብኣታቶም ኪፍትኖም ኢሉ ዝሐደጎም ህዝብታት እዚኣቶም እዮም ሓሙሽቲኦም ሹማም ቲ ፍልስጥኤማውያንን ኵሎም ከነኣናውያንን ሲዶናውያንን እቶም ኣብ ከረን ሊባኖስ ካብ ከረን በዓልሔርሞን ክሳዕ መእተው ሓማት ዚነብሩ ሃዋውያንውን እዚ እቶም ወለዶ ደቂ እስራኤል ምናዳ እቶም ቀደም ውግእ ዘይፈለጡ ዘበሉ ውግእ ተማሂሮም ም እንቲ ኺፈልጡ ጥራይ እዩ
እቲ ነቦታቶም ብሙሴ ዝአዘዞም ትእዛዛት እግዚኣብሄር ዚሰምዑ እንተ ዀይኖም ምእንቲ ኺፈልጥሲ እዚኣቶም ንምፍታን እስራኤል ነበሩ
ደቂ እስራኤል ኣብ ማእከል ከነኣናውያንን ሔታውያንን ኣሞራውያንን ፈረዛውያንን ሃዋውያንን ይቡሳውያንን ተቐመጡ
ኣዋልዶም ከኣ ኣንስቲ ኪዀናኦም ወሰዱ ኣዋልዶም ድማ ነወዳቶም ሀቡ ንኣማልኽቶምውን ኣገልገልዎም
ደቂ እስራኤል ከኣ ኣብ ቅድሚ እግዚኣብሄር ክፉእ ዘበለ ገበሩ ንእግዚኣብሄር ኣም ላኾም ረሲዖም ድማ ንበዓላትን ንኣስታርቴታትን ኣገልገሉ
ስለዚ ዅራ እግዚኣብሄር ኣብ እስራኤል ነደደ እሞ ኣብ ኢድ ዅሻንሪሻታይም ንጉስ ኣራምነሃራዪም ሸጦም
ደቂ እስራኤል ድማ ንዅሻንሪሻታይም ሾሞንተ ዓመት ተገዝእዎ
ግናኸ ደቂ እስራኤል ናብ እግዚኣብሄር ተማህለሉ እግዚኣብሄር ድማ ንደቂ እስራኤል ዜድሕኖም መድሓኒ ዖትኒኤል ወዲ ቄናዝ ንእሽቶ ሓዉ ንካሌብ ኣተንስኣሎም
መንፈስ እግዚኣብሄር ኣብ ልዕሊኡ ነበረ እሞ ንእስራኤል ይፈርድ ነበረ
ኪዋጋእ ከኣ ወጸ እግዚኣብሄር ድማ ንኪሻንሪሻታይም ንጉስ ኣራም ኣብ ኢዱ ኣሕሊፉ ሀቦ
ኢዱ ኸኣ ንኩሻንሪሻታይም ሐየለቶ
እታ ሃገርውን ኣርብዓ ዓመት ዐረፈት
ዖትኒኤል ወዲ ቄናዝ ከኣ ሞተ
ደቂ እስራኤል ድማ መሊሶም ኣብ ቅድሚ እግዚኣብሄር ክፉእ ዘበለ ገበሩ
ኣብ ቅድሚ እግዚኣብሄር ክፉእ ስለ ዝገበሩ ኸኣ እግዚኣብሄር ንዔግሎን ንጉስ ሞኣብ ኣብ ልዕሊ እስራኤል ኣበርትዖ
ንደቂ ኣሞንን ኣማሌቅን ናብኡ ኣኽተቶም ከይዱ ኸኣ ንደቂ እስራኤል ሰዐሮም ንኸተማ ተምሪውን ሐዝዋ
ደቂ እስራኤል ድማ ንዔግሎን ንጉስ ሞኣብ ዓሰርተው ሾሞንተ ዓመት ተገዝእዎ
ደቂ እስራኤል ግና ናብ እግዚኣብሄር ተማህለሉ እግዚኣብሄር ድማ ኤሁድ ወዲ ጌራ ብንያማዊ ዓኼላይ ሰብኣይ መድሓኒ ኣተንስኣሎም
ደቂ እስራኤል ከኣ ናብ ዔግሎን ንጉስ ሞኣብ ብኢዱ ገጽ በረኸት ሰደዱ
ሽዑ ኤሁድ ክልተ ዝኣፉ እመት ዝምንዋሓ ሴፍ ገይሩ ኣብ ትሕቲ ኽዳኑ ኣብ የማናይ ሕቜኡ ዐጠቓ
እቲ ገጽ በረኸት ንዔግሎን ንጉስ ሞኣብ ኣቕረበሉ ዔግሎን ድማ ኣዝዩ ኸሪሹ ነበረ
ኰነ ኸኣ ነቲ ገጽ በረኸት ኣቕሪቡ ምስ ፈጸመ ነቶም ነቲ ገጽ በረከት ጾይሮም ዝነበሩ ህዝቢ ሰደዶም
ንሱ ግና ካብታ ኣብ ጊልጋል ዘላ ስፍራ ምስልታት ተመሊሱ ዎ ንጉስ ሕቡእ ነገር ዝነግረካ ኣሎኒ በሎ
ንሱ ኸኣ ስቕ በል በሎ
እቶም ምስኡ ደው ኢሎም ዝነበሩ ዅሎም ከኣ ካብኡ ወጹ
ኤሁድ ድማ ናብኡ አተወ ንሱ ኸኣ ኣብታ ንእኡ ንበይኑ ጥራይ ዝነበረት ላዕለይቲ ቤት ሓጋይ ኮፍ ኢሉ ነበረ
ኤሁድ ድማ ንኣኻ ዝነግረካ ቓል ኣምላኽ ኣሎኒ በሎ
ንሱ ኸኣ ካብ መንበሩ ተንስኤ
ኤሁድ ድማ ጸጋመይቲ ኢዱ ሰዲዱ ነታ ሴፍ ካብ የማነይቲ ሕቜኡ መሲቱ ናብ ከብዱ ሸኸተሉ
ድሕሪ እታ ሴፍ ድማ ጋይማ አተወ ነታ ሴፍ ካብ ከብዱ ኣየውጽኣን እሞ ስብሒ ኸደና ብድሕሪኡ ኸኣ ወጸት
ሽዑ ኤሁድ ናብቲ ደገ ቤት ወጸ ብድሕሪኡ ድማ ነቲ መዓጹ እታ ላዕለይቲ ቤት ዐጽዩ ሸጐሮ
ንሱ ምስ ወጸ እቶም ገላዉ መጺኦም ረአዩ እንሆ ኸኣ መዓጹ እታ ላዕለይቲ ቤት ተሸጒሩ ነበረ እሞ ርግጽ ኣብ ሕልፍኚ ቤት ሓጋይ ኰይኑ ጕዳዩ ይገብር ኣሎ ከኣ በሉ
ክሳዕ ዚሽገሩ ተጸበዩ እንሆ ንሱ መዓጹ እታ ላዕለይቲ ቤት ኣይከፈተን እሞ መኽፈቻ ወሲዶም ከፈትዎ እንሆ ድማ ጐይታኦም ሞይቱ ኣብ ምድሪ ወዲቑ ነበረ
ኤሁድ ግና በቲ ምድንጓዮም ኣምለጠ ናብ ክንየው ስፍራ ምስልታት ሐሊፉ ናብ ሰዒራ ኣም ለጠ
ኰነ ኸኣ ም ስ አተወ ኣብ ከረን ኤፍሬም መለኸት ነፍሔ ደቂ እስራኤል ድማ ንሱ ቐቅድሚኦም ኰይኑ ም ስኡ ኻብ ከረን ወረዱ
ንሱ ድማ እግዚኣብሄር ንሞኣባውያን ጸላእትኹም ኣብ ኢድኩም ሂቡኩም እዩ እሞ ስዐቡኒ በሎም
ደድሕሪኡ ኸኣ ወረዱ ነቲ ንሞኣብ ዜብል መሳገሪታት ዮርዳኖስ ሐዝዎ ንሓደ ሰብ እኳ ኺሐልፍ ኣይሐደጉን
በታ ጊዜ እቲኣ ኻብ ሞኣብ ዓሰርተ ሽሕ ዚአኽሉ ሰብ ቀተሉ ኵሎም ድልዱላት ኩሎምውን ጀጋኑ ሰባት ነበሩ
ሓደ ሰብ እኳ ኣየምለጠን
ሞኣብ ከኣ በታ መዓልቲ እቲኣ ኣብ ትሕቲ ኢድ እስራኤል ተዋረደ
እታ ሃገር ከኣ ሰማንያ ዓመት ዐረፈት
ብድሕሪኡ ድማ ሻምጋር ወዲ ዓናት ነበረ ንሱ ብስላዕ ብዕራይ ገይሩ ሹድሽተ ሚእቲ ፍልስጥኤማውያን ቀተለ ንሱውን ንእራኤል ኣድሐኖም
ደቂ እስራኤል ከኣ ኤሁድ ም ስ ሞተ መሊሶም ኣብ ቅድሚ እግዚኣብሄር ክፉእ ገበሩ
እግዚኣብሄር ድማ ኣብ ኢድ እቲ ኣብ ሓጾር ነጊሱ ዝነበረ ያቢን ንጉስ ከነኣን ሸጦም
ሓላቓ ሰራዊቱ ሲሰራ ነበረ ንሱ ኸኣ ኣብ ሓሮሼትጎይም ይቕመጥ ነበረ
ንሱ ድማ ትሽዓተ ሚእቲ ሰረገላ ሓጺን ነበሮ እሞ ንደቂ እስራኤል ብሓይሊ ዕስራ ዓመት ኣጥቅዖም
ሽዑ ደቂ እስራኤል ናብ እግዚኣብሄር ተማህለሉ
ዴቦራ ድማ ነብዪት ሰበይቲ ላጲዶት ንሳ በታ ጊዜ እቲኣ ንእስራኤል ትፈርድ ነበረት
ንሳ ኸኣ ኣብ ከረን ኤፍሬም ኣብ መንጎ ራማን ኣብ መንጎ ቤትኤልን ኣብ ትሕቲ ተምሪ ዴቦራ ትቕመጥ ነበረት
ደቂ እስራኤል ድማ ንፍርዲ ናብኣ ደየቡ
ንባራቅ ወዲ ኣቢኖዓም ካብ ቃዴስ ንፍታሌም ልኢኻ ጸዊዓ ድማ እግዚኣብሄር ኣም ላኽ እስራኤል ኣነ ንሲሰራ ሐለቓ ሰራዊት ያቢን ም ስናይ ሰረገላታቱን ሰራዊቱን ናባኻ ኣብ ርባ ቂሶን ስሒበ ኣብ ኢድካ ኽህበካ እየ እሞ ኪድ ካብ ደቂ ንፍታሌምን ካብ ደቂ ዛብሎንን ምሳኻ ዓሰርተ ሽሕ ሰብኣይ ሒዝካ ናብ ከረን ታቦር ተጐዐዝ ኢሉዶ ኣይአዘዘካን እዩ በለቶ
ባራቅ ድማ ምሳይ እንተ ኸድኪ ክኸይድ እየ ምሳይ እንተ ዘይከድኪ ግና ኣይከይድን በላ
ንሳ ኸኣ ኤረ ምኻድስ ምሳኻ እኸይድ ግናኸ እግዚኣብሄር ንሲሰራ ኣብ ኢድ ሰበይቲ ኺሸጦ እዩ እሞ እዛ ንስኻ እትኸዳ ዘሎኻ መገዲ ንኽብርኻ ኣይትኸውንን እያ በለቶ
ዴቦራ ድማ ተንሲኣ ም ስ ባራቅ ናብ ቃዴስ ከደት
ሽዑ ባራቅ ንዛብሎንን ንንፍታሌም ን ናብ ቃዴስ ጸውዖም ዓሰርተ ሽሕ ሰብኣይ ከኣ ደድሕሪኡ ደየቡ ዴቦራውን ምስኡ ደየበት
ሔበር ቄናዊ ግና ካብቶም ቄናውያን ደቂ ዮባብ ሓሙ ሙሴ ተፈልዩ ነበረ ድንኳኑ ድማ ክሳዕ እቲ ኣብ ጥቓ ቃዴስ ኣብ ጸዓናይም ዘሎ ድዋ ተኺሉ ነበረ
ንሲሰራ ድማ ባራቅ ወዲ ኣቢኖዓም ናብ ከረን ታቦር ከም ዝደየበ ነገርዎ
ሽዑ ሲሰራ ንዅሉ ሰረገላታቱ ትሽዓተ ሚእቲ ሰረገላ ሓጺንን ምስኡ ዝነበረ ዅሉ ህዝብን ካብ ሓሮሼትጎይም ናብ ርባ ቂሶን ኣኽተተ
ዴቦራ ድማ ንባራቅ እታ እግዚኣብሄር ንሲሰራ ኣብ ኢድካ ዚህበላ መዓልቲ ሎሚ እያ እሞ ተንስእ
እግዚኣብሄርዶ ቐቅድሜኻ ወጺኡ ኣየሎን በለቶ
ሽዑ ባራቅ ደድሕሪኡ ኸኣ ዓሰርተ ሽሕ ሰብ ካብ ከረን ታቦር ወረደ
እግዚኣብሄር ድማ ንሲሰራን ንዅሉ ሰረገላታቱን ንዅሉ ሰራዊቱን ኣብ ቅድሚ ባራቅ ብስሕለት ሴፍ ኣሸበሮም
ሲሰራ ኸኣ ካብ ሰረገላኡ ወሪዱ ብእግሩ ሀደመ
ባራቅ ድማ ደድሕሪ እቲ ሰረገላታትን ደድሕሪ ሰራዊትን ሲሰራ ስዒቡ ክሳዕ ሓሮሼትጎይም ሰጎጎም
ብዘሎ ሰራዊት ሲሰራ ኸኣ ብስሕለት ሴፍ ወደቐ ሓደ እኳ ኣይተረፈን
ያቢን ንጉስ ሓጾርን ቤት ሔበር ቄናዊን ኣብ መንጎኦም ሰላም ነበረ እሞ ሲሰራ ብእግሩ ናብ ድንኳን ያዔል ሰበይቲ ሔበር ቄናዊ ሀደመ
ያዔል ድማ ንሲሰራ ኽትቅበሎ ወጺኣ ጐይታይ እቶ ናባይ እቶ ኣይትፍራህ በለቶ
ናብኣ ድማ ናብ ድንኳን አተወ ንሳ ኸኣ ወንጮ ኸደነቶ
ንሱ ድማ ጸሚኤ እየ እሞ በጃኺ ሒደት ማይ ኣስትይኒ በላ
ንሳ ኸኣ ሓርቢ ጸባ ፈቲሓ ኣስተየቶ ኸደነቶውን
ንሱ ድማ ኣብ ደገ ድንኳን ደው በሊ
ኪኸውን ድማ እዩ ሰብ መጺኡ ኣብዚዶ ሰብ ኣሎ ኢሉ እንተ ሐተተኪ የልቦን በሊ በላ
ንሱ ድቃስ ውሒጥዎ ህልያቱ ጠፍኦ ሽዑ ያዔል ሰበይቲ ሔበር ሽኻል ድንኳን ወሲዳ ሞደሻውን ኣብ ኢዳ ሒዛ ቀስ ኢላ ናብኡ አተወት ነቲ ሽኻል ኣብ መትልሑ ተኸለቶ ናብ ምድሪ ድማ ኣተወ ንሱ ኸኣ ሞተ
እንሆ ድማ ባራቅ ንሲሰራ ኺሰጎ ኸሎ ያዔል ክትቅበሎ ወጺኣ እቲ ንስኻ እትደልዮ ዘሎኻ ሰብኣይ ከርእየካስ ንዓ በለቶ
ናብኣ ድማ አተወ እንሆ ኸኣ ሲሰራ ሞይቱ ወዲቑ ነበረ እቲ ሽኻልውን ኣብ መትልሑ ነበረ
በታ መዓልቲ እቲኣ ድማ ኣምላኽ ንያቢን ንጉስ ከነኣን ኣብ ቅድሚ ደቂ እስራኤል ኣዋረደ
ንያቢን ንጉስ ከነኣን ክሳዕ ዜጥፍእዎ ኸኣ ኢድ ደቂ እስራኤል ኣብ ልዕሊ ያቢን ንጉስ ከነኣን እናረዘነት ከደት
በታ መዓልቲ እቲኣ ዴቦራን ባራቅ ወዲ ኣቢኖዓምን እዚ መዝሙር እዚ ኸምዚ ኢሎም ዘመሩ መራሕቲ ኣብ እስራኤል ም ርሒት ስለ ዝወሰዱ እቲ ህዝቢ ድማ ርእሱ ብፍቓድ ስለ ዝወፈየ ንእግዚኣብሄር ባርኽዎ
ኣቱም ነገስታት ስም ዑ ኣቱም ሹማም ቲ ጽን በሉ
ኣነ እወ ኣነ ንእግዚኣብሄር እዝምረሉ ንእግዚኣብሄር ንኣምላኽ እስራኤል እቕነየሉ ኣሎኹ
ዎ እግዚኣብሄር ካብ ሰዒር ም ስ ወጻእካ ካብ መሮር ኤዶም ድማ ም ስ ከድካ ም ድሪ ኣንቀጥቀጠት ሰማያትውን ኣንጠብጠቡ ደበናታት ድማ ማይ ኣንጠብጠቡ
ኣኽራን ኣብ ቅድሚ እግዚኣብሄር ተነቓነቑ እዚ ሲና ኸኣ ኣብ ቅድሚ እግዚኣብሄር ኣምላኽ እስራኤል ተነቓነቐ
ብዘበን ሻምጋር ወዲ ዓናት ብዘበን ያዔል ጐደና መገዲ ሐደጉ ሓለፍቲ መገዲ ድማ ብጥውጥዋይ መገዲ ኸዱ
ኣነ ዴቦራ ኽሳዕ ዝትንስእ ኣነ ኣብ እስራኤል ኣደ ዀይነ ኽሳዕ ዝትንስእ ኣብ እስራኤል ሓላቑ ተሳእኑ ተሳእኑ
ሓደስቲ ኣማልኽቲ ሐረዩ ሽዑ ውግእ ኣብ ኣፍ ደጌታት ነበረ
ኣብቶም ኣርብዓ ሽሕ እስራኤልከ ዋልታ ዀነ ኵናት ኰነዶ ተርኤ ልበይ ምስቶም ኣብ ማእከል ህዝቢ ፈትዮም ርእሶም ዝወፈዩ ምስቶም መራሕቲ እስራኤል እዩ ንእግዚኣብሄር ባርኹ
ኣቱም ጸዓዲት ኣእዱግ እትውጥሑ ኣቱም ኣብ ምንጻፋት እትቕመጡ ኣቱም ሐለፍቲ መገዲውን ብዛዕባኡ ተዛረቡ
ካብ ደሃይ ቀስተኛታት ርሒቖም ኣብ መንጎ ጋብላታት ኣብኡ ግብርታት ጽድቂ እግዚኣብሄር እቲ ኣብ እስራኤል እተገብረ ግብርታት ጽድቂ ሓላቑኡ ድማ ይንገሩ
ሽዑ ህዝቢ እግዚኣብሄር ናብ ደጌታት ወረደ
ተንስኢ ተንስኢ ዴቦራ ተንስኢ ተንስኢ መዝሙር ዘምሪ
ባራቕውን ተንስእ ኣታ ወዲ ኣቢኖዓም ምሩኻትካ ማርኽ
ሽዑ ተረፍ እቶም ክቡራትን እቲ ህዝብን ወረዱ እግዚኣብሄር ናባይ ኣብቶም ጀጋኑ ወረደ
ኣብ ኣማሌቅ ዝሱሮም ካብ ኤፍሪም ወረዱ ድሕሬኻ ብንያም ኣብ ማእከል ህዝብታትካ ሓላቑ ኸኣ ካብ ማኪር ካብ ዛብሎንውን ብበትሪ ገዛኢ ዚም ርሑ ወረዱ
ሹማም ቲ ይሳኮር ም ስ ዴቦራ ነበሩ ባራቅውን ከም ይሳኮር ገበረ ብታህዋኽ ናብቲ ለሰ እግረእግሩ ጐየዩ
ኣብ ጥቓ ርባታት ሮቤል ዓበይቲ ምኽርታት ልቢ ነበረ
ስለምንታይከ ዕንዱር ጓሶት ክትሰምዕ ኣብ ማእከል ደምቤታት ኣባጊዕ ኮፍ በልካ ኣብ ጥቓ ርባታት ሮቤል ዓበይቲ ምርመራታት ልቢ ነበረ
ጊልዓድ ኣብ ክንየው ዮርዳኖስ ሰፊሩ ነበረ ዳንከ ስለምንታይ ኣብ መራኽብ ተቐመጠ ኣሴር ኣብ ገምገም ባሕሪ ይቕመጥ ነበረ ኣብ ወደባቱ ኸኣ ሰፈረ
ዛብሎን ነፍሱ ንሞት ዝወፈየ ህዝቢ እዩ ንፍታሌም ድማ ኣብ በረኽቲ መሮር ከምኡ ገበረ
ነገስታት መጺኦም ተዋግኡ ሽዑ ኣብ ተዓናክ ኣብ ማያት መጊዶ ነገስታት ከነኣን ተዋግኡ ምርኮ ብሩር ግና ኣይወሰዱን
ካብ ሰማይ ተዋግኡ ከዋኽብቲ ኣብ ምኻዶም ምስ ሲሰራ ተዋግኡ
ርባ ቂሶን እቲ ናይ ጥንቲ ርባ ርባ ቂሶን ጓቲቱ ወሰዶም
ዎ ነፍሰይ ብሓይሊ ንቕድሚት ገስግሲ
ሽዑ ኻብ ጋልበት ጋልበት እቶም ሓያላቱ ሸዃኑ ፈረስ ደርጓዕጓዕ በለ
መልኣኽ እግዚኣብሄር ንሜሮዝ ርገምዋ ይብል ንሓገዝ እግዚኣብሄር ንሓገዝ እግዚኣብሄር ኣብ ልዕሊ እቶም ጀጋኑ ስለ ዘይመጹ ነቶም ኣብኣ ዚነብሩ ኣዚኹም ርገምዎም
ያዔል ሰበይቲ ሔበር ቄናዊ ካብ ኣንስቲ ብርኽቲ ትኹን ኣብ ድንኳን ካብ ዘለዋ ኣንስቲ ብርኽቲ ትኹን
ንሱ ማይ ለመነ እሞ ጸባ ሀበቶ ብመሳተያ ኽቡራት ገይራ ርግኦ ኣቕረበትሉ
ኢዳ ናብ ሸኻል የማነይታ ኸኣ ናብ ሞደሻ ዓየይቲ ዘርግሔት ንሲሰራ ድማ ወቕዓቶ ኣብ ርእሱ ሸኸለትሉ መታልሑ ኣንኵላውን ኣሕለፈቶ
ኣብ መንጎ ኣእጋራ ቚልዕጽ ኢሉ ወደቐ በጥ ከኣ በለ እወ ኣብ ምንጎ ኣእጋራ ቚልዕጽ ኢሉ ወደቐ ኣብቲ እተቘልዐጸሉ ኣብኡ ሞይቱ ወደቐ
ኣደ ሲሰራ ብመስኰት ጠመተት በቲ ዓይኒርግቢ ኸይና ጨደረት ሰረገላኡ እንታይ ኰይኑ ምምጻእ ደንጐየ መንኰራዅር ሰረላኡኸ እንታይ ኰይኑ ደሐረ እተን ጥበበኛታት ወይዘራዝራ መለሳላ ንሳ ንርእሳውን መለሰት ም ርኮዶ ኣይረኸቡን ኣይመቐሉንዶኸ ንነፍሲ ወከፍ ሰብኣይ ሓንቲ ጓል ክልተ ጓል ንሲሰራ ም ርኮ በበይኑ ዝሕብሩ ኽዳውንቲ ምርኮ በበይኑ ዝሕብሩ ጥሉፍ ክዳውንቲ ምርኮ በበይኑ ዝሕብሩ
ኣብ ክሳውዲ እቶም ምሩኻትከ በበይኑ ዝሕብሩ ብኽልተ ወገኑ ጥሉፍ ክዳውንቲዶ ኣይረኸቡን ዎ እግዚብሄር ኵሎም ጸላእትኻ ኸም ኡ ይጥፍኡ እቶም ዚፈትውዎ ግና ከም ጸሓይ ብሓይላ ከም ቲ ኽትወጽእ ከላ ይድመቑ
እታ ሃገር ድማ ኣርብዓ ዓመት ዐረፈት
ደቂ እስራኤል ድማ ኣብ ቅድሚ እግዚኣብሄር ክፉእ ገበሩ
እግዚኣብሄር ከኣ ሾብዓተ ዓመት ናብ ኢድ ሚድያን ኣሕሊፉ ሀቦም
ኢድ ሚድያን ድማ ኣብ እስራኤል በርትዔት ደቂ እስራኤል ከኣ ብሰሪ ሚድያን እቲ ኣብ ኣኽራን ዘሎ ጐዳጕድን በዓትታትን እምባታትን ገበሩ
ኰነ ድማ እስራኤል ምስ ዘርኤ ሚድያናውያንን ኣማሌቃውያንን ደቂ ምብራቕን ደየቡ ናብኦም ደየብዎም
ኣብኦም ሰፊሮም ክሳዕ እቲ ንጋዛ ዜእቱ ፍረ እታ ምድሪ ኣጥፍኡ ገለ ምግቢ ዀነ በጊዕ ኰነት ብዕራይ ኰነ ኣድጊ ዀነ ኣብ እስራኤል ኣይሐደጉን
ንሳቶም ምስ ከምብቶምን ድንኳውንቶምን ደየቡ ምብዛሖም ከም ኣንበጣ ዀይኖም መጹ
ንሳቶምን ኣግማሎምን ቊጽሪ ዜብሎም ነበሩ እሞ ኬጥፍእዋ ናብታ ሃገር ኣተዉ
እስራኤል ብሚድያን ብዙሕ ተሸገረ ደቂ እስራኤል ከኣ ናብ እግዚኣብሄር ተማህለሉ
ኰነ ኸኣ ደቂ እስራኤል ብሰሪ ሚድያን ናብ እግዚኣብሄር ምስ ተማህለሉ እግዚኣብሄር ንደቂ እስራኤል ሓደ ነብዪ ሰደደሎም
ንሱ ድማ እግዚኣብሄር ኣምላኽ እስራኤል ከምዚ ይብል ኣሎ በሎም ኣነ ኻብ ግብጺ ኣደየብኩኹም ካብ ቤት ባርነት ኣውጻእኩኹም
ካብ ኢድ ግብጻውያንን ካብ ኢድ ኵሎም መጥቃዕትኹምን ኣድሐንኩኹም ንኣታቶም ካብ ቅድሜኹም ሰጒጐ ምድሮም ሀብኩኹም
ኣነ እግዚኣብሄር ኣምላኽኩም እየ ንኣማልኽቲ እቶም ንስኻትኩም ኣብ ሃገሮም ተቐሚጥኩም ዘሎኹም ኣሞራውያን ኣይትፍራህዎም ድማ በልኩኹም
ግናኸ ቃለይ ኣይሰማዕኩምን
መልኣኽ እግዚኣብሄር ድማ መጺኡ ኣብ ትሕቲ እታ ናይ ዮአስ ኣቢዔዝራዊ ኣብ ዖፍራ ዘላ ድዋ ተቐመጠ
ወዱ ጊዴዎን ካብ ሚድያናውያን ኪሐብእ ስርናይ ኣብ መጽመቚ ወይኒ ይዘብጥ ነበረ
ንእኡ ድማ መልኣኽ እግዚኣብሄር ተራእዮ ኣታ ሓያል ጅግና እግዚኣብሄር ምሳኻ እዩ ከኣ በሎ
ጊዴዎን ድማ ኣየ ጐይታይ እግዚኣብሄር ምሳና እንተልዩ ደኣ እዚ ዅሉ ስለምንታይ ረኸበና እቲ ኣቦታትና እግዚኣብሄር ካብ ግብጺ ኣደይቡናዶ ኣይኰነን ኢሎም ዝነገሩና ዅሉ ተኣምራቱኸ ኣበይ ኣሎ ሕጂ ግና እግዚኣብሄር ሐዲጉናስ ኣብ ኢድ ሚድያን እኳ ኣሕሊፉ ሂቡና በሎ
ሽዑ እግዚኣብሄር ናብኡ ግልጽ ኢሉ ልኢኸካዶ ኣይኰንኩን በዚ ሓይልኻ እዚ ኼድካ ንእስራኤል ካብ ኢድ ሚድያን ኣድሕኖም በሎ
ንሱ ድማ ኣየ ጐይታይ እንሆ ዓሌተይ ካብ ምናሴ እቲ ድኻ እዩ ኣነ ኸኣ ኣብ ቤት ኣቦይ እቲ ንእሽቶ እየ ንእስራኤል ደኣ ብምንታይ ከድሕኖ እየ በሎ
እግዚኣብሄር ከኣ ኣነ ምሳኻ ክኸውን እየ እሞ ንሚድያናውያን ከም ንሓደ ሰብኣይ ክትወቕዖም ኢኻ በሎ
ንሱ ኸኣ ኣብ ቅድሜኻ ሞገስ እንተ ደኣ ረኺበስ እትዛረበኒ ዘሎኻ ንስኻ ከም ዝዀንካ ምልክት ሀበኒ መስዋእተይ ኣውጺኤ ናባኻ መጺኤ ኣብ ቅድሜኻ ኽሳዕ ዘቕርበልካስ በጃኻ ካብዚ ኣይትኺድ በሎ
ንሱ ድማ ክሳዕ እትምለስ ክጸንሓካ እየ በሎ
ሽዑ ጊዴዎን ኣትዩ ሓደ ማሕስእን ሓደ ኤፋ ሓርጭን ቅጫ ሰንኪቱ ኣዳለወ
ነቲ ስጋ ኣብ ሰፍኢ ነቲ መረቕውን ኣብ ቊራዕ ገበሮ
ኣብ ትሕቲ ድዋ ኣውጺኡ ድማ ናብኡ ኣቕረበሉ
እቲ መልኣኽ ኣምላኽ ከኣ ነቲ ስጋን ነቲ ቕጫን ኣብዚ ኸውሒ እዚ ኣንብሮ ነቲ መረቕውን ኣፍስሶ በሎ
ከምኡ ድማ ገበረ
ሽዑ እቲ መልኣኽ እግዚኣብሄር ጫፍ እታ ኣብ ኢዱ ዝነበረት ዘንጊ ሰዲዱ ነቲ ስጋን ቅጫን ተንከዮ እሞ ሓዊ ኻብቲ ኸውሒ ወጺኡ ነቲ ስጋን ቅጫን በልዖ እቲ መልኣኽ እግዚኣብሄር ድማ ካብ ኣዒንቱ ተሰወረ
ሽዑ ጊዴዎን ንሱ መልኣኽ እግዚኣብሄር ከም ዝዀነ ረአየ
ጊዴዎን ከኣ ወይለይ እግዚኣብሄር ኣም ላኽ ንመልኣኽ እግዚኣብሄር ገጽ ንገጽ ርእየዮ በለ
እግዚኣብሄር ድማ ሰላም ንኣኻ ይኹን ኣይትፍራህ ኣይትመውትን ኢኻ በሎ
ሽዑ ጊዴዎን ካብኡ ንእግዚኣብሄር መሰውኢ ሰርሔ እግዚኣብሄርሰላም ኢሉ ኸኣ ሰመዮ
ንሱ ድማ ክሳዕ ሎሚ ኣብቲ ናይ ኣቢዔዝራውያን ዖፍራ ኣሎ
ኰነ ኸኣ በታ ለይቲ እቲኣ እግዚኣብሄር በሎ ናይ ኣቦኻ ኣርሓ እቲ ኻልኣይ ሾብዓተ ዓመት ዝገበረ ኣርሓ ውሰድ ነቲ ናይ ኣቦኻ መሰውኢ በዓል ኣፍርሶ ነቲ ኣብ ጥቓኡ አሎ ኣስታርተ ኸኣ ቊረጾ
ኣብ ልዕሊ እዚ ኸውሒ እዚ ድማ ንእግዚኣብሄር ኣምላኽካ መሰውኢ ኸም ስርዓቱ ጌርካ ስራሕ ነቲ ኻልኣይ ኣርሓ ኸኣ በቲ እተቘርጾ ኣስታርተ ጌርካ ዚሐርር መስዋእቲ ኣዕርጎ
ሽዑ ጊዴዎን ካብ ገላዉኡ ዓሰርተ ሰብ ወሲዱ ኸምቲ እግዚኣብሄር ዝበሎ ገበረ
ኰነ ኸኣ ብመዓልቲ ኸይገብሮስ ንቤት ኣቦኡን ንሰብ እታ ኸተማን ስለ ዝፈርሄ ብለይቲ ገበሮ
ንጽቢሒቱ ሰብ እታ ኸተማ ኣንጊሆም ምስ ተንስኡ እንሆ መሰውኢ በዓል ፈሪሱ እቲ ኣብ ጥቓኡ ዝነበረ ኣስታርተ ኸኣ ተቘረጹ እቲ ኻልኣይ ኣርሓውን ኣብቲ ተሰሪሑ ዝነበረ መሰውኢ ተሰዊኡ ነበረ
ንሓድሕዶም ድማ እዚ ነገር እዚ መን ገበሮ ተባሃሀሉ
ሓቲቶምን መርሚሮምን ድማ እዚ ነገር እዚ ጊዴዎን ወዲ ዮኣስ እዩ ዝገበሮ በሉ
ሽዑ ሰብ እታ ኸተማ ንዮኣስ ወድኻ መሰውኢ በዓል ኣፍሪሱ ነቲ ኣብ ጥቓኡ ዝነበረ ኣስታርተ ድማ ቈሪጹ እዩ እሞ ኪመውት ኣውጽኣዮ በልዎ
ዮኣስ ከኣ ነቶም ኪቃወምዎ ዝተንስኡ ዅሎም ንበዓልዶ ኽትጣበቑሉ ኢኹም ወይስ ክተድሕንዎዶ ደሊኹም እቲ ኺጣበቐሉ ዚደሊ ምድሪ ኸይወግሔ ይሙት ንሱ ኣምላኽ እንተ ዀይኑስ ነቲ መሰውኢኡ ዘፍረሰሉ ባዕሉ ይማጐቶ በሎም
ስለዚ በታ መዓልቲ እቲኣ በዓል ነቲ መሰውኢኡ ዘፍረሰሉ ባዕሉ ይማጐቶ ኢሉ የሩብበዓል ሰመዮ
ሽዑ ዅሎም ሚድያናውያንን ኣማሌቃውያንን ደቂ ም ብራቕን ብሓደ ተአከቡ ተሳጊሮም ድማ ኣብ ለሰ ይዝርኤል ሰፈሩ
ንጊዴዎን ከኣ መንፈስ እግዚኣብሄር ወረዶ
ንሱ መለኸት ነፍሔ ኣቢዔዝራውያን ከኣ ተአኪቦም ሰዐብዎ
ናብ ብዘሎ ምናሴ ድማ ልኡኻት ሰደደ ንሳቶም ከኣ ከቲቶም ሰዐብዎ
ናብ ኣሴርን ዛብሎንን ንፍታሌምን ድማ ልኡኻት ሰደደ ንሳቶምውን ኪቕበልዎም ደየቡ
ጊዴዎን ድማ ንኣምላኽ ከምቲ እተዛረብካዮ ንእስራኤል ብኢደይ ተድሕኖ እንተ ዄንካስ እንሆ ኣነ እዚ ቚሩጽ ጸምሪ እዚ ኣብ ዓውዲ ኤንብር ኣሎኹ
ኵላ ምድሪ ንቕጽቲ ኸኣ ኣብዚ ጸምሪ ጥራይ ዛዕዛዓ እንተ ዀነ ሽዑ ኸምቲ እተዛረብካዮ ንእስራኤል ብኢደይ ከም እተድሕኖ እፈልጥ በሎ
ከምኡ ድማ ዀነ
ንጽብሒቱ ኣንጊሁ ተንሲኡ ነቲ ጸምሪ ጸሞቘ ካብቲ ጸምሪ ኸኣ ሒላብ ምሉእ ማይ ኣውጽኤ
ጊዴዎን ድማ ንኣምላኽ ሓንሳእ ጥራይ ክዛረብ ቊጥዓኻ ኣባይ ኣይንደድ በቲ ጸምሪ ሓንሳእ ጥራይ ክፍትን በጃኻ
እምበኣርሲ እቲ ጸምሪ ጥራይ ንቑጽ ኣብ ብዘላ ምድሪ ድማ ዛዕዞዓ ይኹን በሎ
ኣምላኽ ድማ በታ ለይቲ እቲኣ ኸምኡ ገበረ እቲ ጸምሪ ጥራይ ንቑጽ ከሎ ኣብ ብዘላ ምድሪ ዛዕዝዓ ዀነ
የሩብበዓል ንሱ ጊዴዎን እቲ ምስኡ ዝነበረ ዅሉ ህዝቢ ድማ ንጽብሒቱ ኣንጊሆም ተንስኡ ኣብ ዓይኒ ማይ ሓሮድ ከኣ ሰፈሩ
ሰፈር ሚድያን ድማ ብወገን ሰሜኖም ኣብ ኵርባ ሞሬ ኣብቲ ለሰ ነበረ
እግዚኣብሄር ንጊዴዎን ኣነ ንሚድያን ኣብ ኢዶም ከይህቦም እስራኤል ኢደይ ኣድሐነትኒ ኢሉ ኸይዕበየለይ እዚ ምሳኻ ዘሎ ህዝቢ እምብዛ በዚሑ
እምበኣር ሕጂ ኣብ እዝኒ እቶም ህዝቢ ፈራህን ተሸባርን ዘበለ ይመለስ ካብ ከረን ጊልዓድ ይኺድ ኢልካ ኣውጅ በሎ
ሽዑ ኻብቶም ህዝቢ ዕስራን ክልተን ሽሕ ተመልሱ ዓሰርተ ሽሕ ከኣ ተረፉ
እግዚኣብሄር ድማ ንጊዴዎን እዚ ህዝቢ ገና ብዙሕ እዩ ናብ ማይ ኣውርዶም ኣብኡ ንኣታቶም ክፍትነልካ እየ
ኪኸውን ድማ እዩ እቲ ኣነ እዚ ምሳኻ ይኺድ ዝብለካ ንሱ ምሳኻ ይኺድ እቲ ምሳኻ ኣይኺድ ዝብለካ ዘበለ ኸኣ ንሱ ኣይኺድ በሎ
ሽዑ ነቲ ህዝቢ ናብ ማይ ኣውረዶ እግዚኣብሄር ድማ ንጊዴዎን ነቲ ኸም ኣሳትያ ኸልቢ ማይ ብልሳኑ ዚሰቲ ዘበለ ንእኡ ንበይኑ ነቲ ብብርኩ ተደቢሩ ዚሰቲውን ከምኡ ግበሮ በሎ
ቊጽሪ እቶም ብኢዶም ንኣፎም ማይ ዝሰተዩ ኸኣ ሰለስተ ሚእቲ ሰብ ኰኑ
እቶም ዝተረፉ ዅሎም ህዝቢ ግና ማይ ኪስትዩ ብብርኮም ተምበርኪኾም ደነኑ
እግዚኣብሄር ድማ ንጊዴዎን በዞም ብኢዶም ዝሰትዩ ስለስተ ሚእቲ ሰብኣይ ከድሕነኩእየ ሚድያናውያን ከኣ ኣብ ኢድካ ኽህበካ እየ
እቲ ህዝቢ ዅሉ ድማ ነፍሲ ወከፍ ነናብ ቦታኡ ይኺድ በሎ
ሽዑ እቶም ህዝቢ ብኢዶም ስንቆምን መለኸቶምን ወሰዱ ንዅሎም ሰብ እስራኤል ከኣ ነፍሲ ወከፍ ነናብ ድንኳኖም ሰደዶም ነቶም ሰለስተ ሚእቲ ሰብ ግና ኣትረፎም
ሰፈር ሚድያን ድማ ኣብ ትሕቲኡ ኣብቲ ለሰ ነበረ
ኰነ ኸኣ በታ ለይቲ እቲኣ እግዚኣብሄር ንእኡ ኣብ ኢድካ ሂበካ እየ እሞ ተንሲእካ ናብቲ ሰፈር ውረድ
ንስኻ ምውራድ እንተ ፈራህካ ግና ንስኻ ምስ ግልያኻ ጱራ ናብቲ ሰፈር ውረድ እቲ ዚዛረብዎ ኽትሰም ኢኻ
ድሕሪኡ ናብቲ ሰፈር ንምውራድ ኣእዳውካ ኺጸንዓ እየን በሎ
ሽዑ ንሱ ምስ ጱራ ግልያኡ ናብ ወሰን እቶም ኣብ ሰፈር ተሰሊፎም ዝነበሩ ወረደ
ሚድያናውያንን ኣማሌቃውያንን ኵሎም ደቂ ምብራቕ ድማ ከም ኣንበጣ ዝምብዛሖምን ኣብቲ ለሰ ሰፊሮም ነበሩ
ኣግማሎም ከኣ ቊጽሪ ዜብለን ኣብ ወሰን ባሕሪ ኸም ዘሎ ሑጻ ዝምብዛሔን ነበራ
ጊዴዎን ምስ መጸ እንሆ ሓደ ሰብ ንብጻዩ ሕልሙ ይነግሮ ይብሎውን ነበረ እነሆ ሕልሚ ሐለምኩ እንሆ ኸኣ ጐጎ ስገም ናብ ሰፈር ሚድያን ኣንከራረወ ናብ ድንኳን መጺኡ ወቕዖ ንሱ ድማ ወደቐ ንላዕሊ ኣቢሉ ኸኣ ገልበጦ እቲ ድንኳን ድማ ወደቐ
እቲ ብጻዩ ድማ መሊሱ እዚ ሴፍ ጊዴዎን ወዲ ዮኣስ ናይ እስራኤል ሰብ እዩ እምበር ካልእ ኣይኰነን ኣምላኽ ንሚድያንን ንዅሉ ሰፈርን ኣብ ኢዱ ኣሕሊፉ ሀቦ በለ
ኰነ ኸኣ ጊዴዎን ነገር እዚ ሕልሚ እዝን ምፍታሑን ምስ ሰምዔ ሰገደ
ድሕርዚ ናብ ሰፈር እስራኤል ተመሊሱ እግዚኣብሄር ንሰፈር ሚድያን ኣብ ኢድኩም ሂቡኩም እዩ እሞ ተንስኡ በለ
ነዞም ሰለስተ ሚእቲ ሰብ ድማ ኣብ ሰለስተ ጭፍራ መቐሎም ኣብ ኢድ ኵሎም ከኣ መለኸትን ጥራዩ ዳነሱን ኣብ ውሽጢ እቲ ዳነሱውን ፋናታት ሀቦም
በሎም ድማ ንኣይ ርአዩ ከም ኡ ኸኣ ግበሩ
እንሆ ኸኣ ኣነ ናብ ወሰን ሰፈር ም ስ በጻሕኩ ኪኸውን እዩ ከምቲ ኣነ ዝገብሮ ግበሩ
ኣነ ምስቶም ምሳይ ዘለዉ ዅሎም ኰይነ መለኸት ምስ ነፋሕኩ ንስኻትኩምውን ኣብ ዙርያ ዅሉ እቲ ሰፈር ንፍሑ ንእግዚኣብሄርን ንጊዴዎንን ድማ በሉ
ኣብ መጀመርታ ሓለዋ ፍርቂ ለይቲ ብኡብኡ ዘብዔኛታት ምስ ተለወጡ ጊዴዎንን እቶም ምስኡ ዝነበሩ ሚእቲ ሰብኣይን ናብቲ ወሰን ሰፈር መጹ
መለኸት ከኣ ነፍሑ ነቲ ኣብ ኣእዳዎም ዝነበረ ዳነሱውን ሰበርዎ
ሰለስቲኦም ጭፍራ ድማ መለኸቶም ነፍሑ ነቲ ዳነሱ ኸኣ ሰበርዎ ብጸጋመይቲ ኢዶም ፋናታት ብየማነይቲ ኢዶም ከኣ ኪነፍሑ መለኸት ሐዙ ሴፍ እግዚኣብሄርን ጊዴዎንን ኢሎም ድማ ጨደሩ
ነፍሲ ወከፍ ኣብ ሰስፍራኡ ኣብ ዙርያ እቲ ሰፈር ቈሙ
ሽዑ ብዘሎ እቲ ሰራዊት ጐየየ ጨርሑን ሀደሙን ከኣ
ነቲ ሰለስተ ሚእቲ መለኸት ድማ ነፍሑ እግዚኣብሄር ከኣ ሴፍ ነፍሲ ወከፍ ናብ ብጻዩን ናብ ብዘሎ እቲ ሰራዊትን ገበሮ
እቲ ሰራዊት ድማ ናብ ጸረራ ኣቢሉ ኽሳዕ ቤትሺጣ ክሳዕ እታ ኣብ ገምገም ኣቤልመሖላ ዘላ ጣባት ሀደመ
ሰብ እስራኤል ድማ ካብ ንፍታሌምን ካብ ኣሴርን ካብ ኵሉ ምናሴን ተአከቡ እሞ ንሚድያናውያን ስዒቦም ሰጐጕዎም
ጊዴዎን ድማ ንሚድያን ክትቃባበልዎም ውረዱ ነቲ ማያት ክሳዕ ቤትባራን ዮርዳኖስን ድማ ሐዙሎም ኢሉ ናብ ብዘሎ ኸረን ኤፍሬም ልኡኻት ሰደደ
ሽዑ ዅሎም ሰብ ኤፍሬም ተአኪቦም ነቲ ማያት ክሳዕ ቤትባራን ዮርዳኖስን ሐዝዎ
ንኽልቲኦም ሹማም ቲ ሚድያን ዖሬብን ዝኤብን ማረኽዎም እሞ ንዖሬብ ኣብ ከውሒ ዖሬብ ቀተልዎ ንዝኤብውን ኣብ መጽመቚ ወይኒ ዝኤብ ቀተልዎ ንሚድያናውያን ከኣ ሰጐጕዎም
ርእሲ ዖሬብን ዝኤብን ግና ናብ ስግር ዮርዳኖስ ናብ ጊዴዎን ኣምጽእዎ
ሰብ ኤፍሬም ድማ እቲ ምስ ሚድያን ክትዋጋእ ክትከይድ ከሎኻ ዘይጸዋዕካና እዚ ዝገበርካናስ እንታይ ነገር እዩ በልዎ
ብሓይሊ ኸኣ ተኻራኸርዎ
ንሱ ድማ ክንዲ እቲ ናታትኩም እንታይ ገይረ እየ ካብ ምቚራጽ ወይኒ ኣቢዔዘርስ ቀሪም ዘለላ ኤፍሬምዶ ኣይበልጽን ኣምላኽ ነቶም ሹማምቲ ሚድያን ዖሬብን ዝኤብን ኣብ ኢድኩም ሂቡኩም እዩ
ክንዲ እቲ ናታትኩም እንታይ ክገብር ከአልኩ ሽዑ እዚ ዘረባዚ ምስ ተዛረበ ዅራኦም ሀድኤ
ጊዴዎን ድማ ናብ ዮርዳኖስ መጸ እሞ ንሱን እቶም ምስኡ ዝነበሩ ስለስተ ሚእቲ ሰብኣይን ተሳገሩ ደኺሞም ከለዉ እኳ ይሰጉ ነበሩ
ንሰብ ሱኮት ከኣ ኣነ ደድሕሪ ዜባሕን ጻልሙናን ነገስታት ሚድያን እሰጕግ ኣሎኹ እዞም ዚስዕቡኒ ህዝቢ ድማ ደኺሞም እዮም እሞ በጃኹም እንጌራ ሀብዎም በሎም
እቶም ሹማምቲ ሱኮት ግና ንሰራዊትካ እንጌራ ኽንህቦምሲ ኢድ ዜባሕን ጻልሙናን ሕጂዶ ኣብ ኢድካ ኣለዋ በሉ
ጊዴዎን ከኣ ግዲ የልቦን እግዚኣብሄር ንዜባሕን ጻልሙናን ኣብ ኢደይ ም ስ ሀበኒ ንስጋኹም ብእሾዅ በረኻን ብዳንዴርን ክዘብጠኩም እየ በለ
ካብኡ ናብ ፋኑኤል ደይቡ ኸኣ ንኣታቶም ከምኡ ኢሉ ተዛረቦም
እቶም ሰብ ፋኑኤል ድማ ከምቲ ናይ ሰብ ሱኮት ገይሮም መለሱሉ
ንሰብ ፋኑኤል ከኣ ብሰላም ምስ ተመለስኩ ነዚ ግምቢ እዚ ኸፍርሶ እየ በሎም
ዜባሕን ጻልሙናን ምሳታቶም ከኣ እቶም ካብ ብዘሎ ሰራዊት ሰብ ምብራቕ ዝተረፈ ሰራዊቶም ኣስታት ዓሰርተው ሓሙሽተ ሽሕ ዚኸውን ሰብ ኣብ ቃርቆር ነበሩ እቶም ወዲቖም ዝነበሩ ድማ ሚእትን ዕስራን ሽሕ ሴፍ ዚመልሑ ሰብ ነበሩ
ጊዴዎን ድማ ብመገዲ እቶም ኣብ ምብራቕ ኖባን ዮግበሃን ኣብ ድንኳን ዚነብሩ ደዪቡ ነቲ ኣብ ሰፈር ሀዲኡ ዘሎ ሰራዊት ወቕዖ
ዜባሕን ጻልሙናን ድማ ሀደሙ ንሱ ግና ስዒቡ ሰጐጎም ንኽልቲኦም ነገስታት ሚድያን ንዜባሕን ጻልሙናን ማረኾም ንብዘሎ ሰራዊትውን አሸበሮ
ጊዴዎን ወዲ ዮኣስ ካብ ውግእ ካብ ዓቐበት ሔረስ ተመልሰ
ካብ ሰብ ሱኮት ሓደ መንእሰይ ሒዙ ሐተቶ ንሱ ኸኣ ናይ ሱኮት ሹማምትን ዓበይትን ሰብዓን ሾብዓተን ሰብ ጸሐፈሉ
ናብ ሰብ ሱኮት መጺኡ ድማ ነቶም ድኹማት ሰብካ እንጌራ ኽንህቦምሲ ኢድ ዜባሕን ጻልሙናን ሕጂዶ ኣብ ኢድካ ኣለዋ ኢልኩም ዘባጮኹምለይሲ ዜባሕን ጻልሙናን እነዉ በሎም
ነቶም ዓበይቲ እታ ኸተማ ሒዙ እሾኹ በረኻን ዳንዴርን ድማ ወሲዱ ንሰብ ሱኮት ብእኡ ቐጽዖም
ንግምቢ ፋኑኤልውን ኣፍረሶ ንሰብ እታ ኸተማ ኸኣ ቀተሎም
ንዜባሕን ንጻልሙናን ድማ እቶም ኣብ ታቦር ዝቐተልኩምዎ ሰባት ከመይ ዝበሉ ነበሩ በሎም
ንሳቶም ከኣ ከማኻ ዝበሉ እዮም ነፍሲ ወከፍ ውቃቤኦም ደቂ ንጉስ ይመስሉ ኢሎም መለሱሉ
ንሱ ኸኣ ኣሕዋተይ ደቂ እኖይ እምበር እዮም ህያው እግዚኣብሄር እዩ ብህይወት እንተ ትሐድግዎምሲ ኣይምቐተልኩኹምን በለ
ንየተር በዅሪ ወዱ ተንሲእካ ቕተሎም በሎ
እቲ ወዱ ግና ንእሽቶ ነበረ እሞ ፈሪሁ ሴፉ ኣይመሰተን
ሽዑ ዜባሕን ጻልሙናን ሰብ ከምቲ ዘለዎ ሓይሉ ድማ ከምኡ እዩ እሞ ንስኻ ግዳ ተንሲእካ ውደቐና በሉ
ጊዴዎን ከኣ ተንሲኡ ንዜባሕን ንጻልሙናን ቀተሎም እቲ ኣብ ክሳድ ኣግማሎም ዝነበረ ዳቋታት ከኣ ወሰደ
ሽዑ ሰብ እስራኤል ንጊዴዎን ካብ ኢድ ሚድያን ኣድሒንካና ኢኻ እሞ ንስኻን ወድኻን ወዲ ወድኻን ግዝኡና በልዎ
ጊዴዎን ከኣ ኣነስ ኣይገዝኣኩምን ወደይውን ኣይገዝኣኩምን እግዚኣብሄር ደኣ ይግዛእኩም በሎም
ጊዴዎን ድማ ካባኻትኩም ግዳ ሓደ ልማኖ እልምን ኣሎኹ ነፍሲ ወከፍ እቲ ዝማረኾ ቐላብቲ ሀቡኒ በሎም
ንሳቶም እስማኤላውያን ነበሩ እሞ ስለዚ ቐላብቲ ወርቂ ነበሮም
ንሳቶም ከኣ ተሐጒስና ንህበካ በሉ
ክዳን ድማ ዘርግሑ ነፍሲ ወከፍ ከኣ እቲ ዝማረኾ ቐላብቲ ናብኡ ደርበየ
ብጀካ እቲ ኣብ ነገስታት ሚድያን ዝነበረ ድሪን ኵትሻን ግምጃ ኽዳውንትን ብጀካ እቲ ኣብ ክሳውዲ ኣግማሎም ዝነበረ ደቋታት እቲ ዝመለኖ ቐላብቲ ወርቂ ሚዛኑ ሽሕን ሾብዓተ ሚእትን ሲቃል ወርቂ ዀነ
ጊዴዎን ድማ ንእኡ ኤፉድ ገይሩ ኣብ ከተማኡ ኣብ ዖፍራ ኣንበሮ
ብዘለዉ እስራኤል ከኣ ደድሕሪኡ ኣብኡ ዘመወ
እዚ ኸኣ ንጊዴዎንን ንቤቱን መፈንጠራ ዀነ
ሚድያን ከኣ ኣብ ቅድሚ ደቂ እስራኤል ተዋረዱ መሊሶም ከኣ ርእሶም ኣየልዐሉን
እታ ሃገር ድማ ብዘበን ጊዴዎን ኣርብዓ ዓመት ዐረፈት
የሩብበዓል ወዲ ዮኣስ ከኣ ከይዱ ኣብ ቤቱ ተቐመጠ
ጊዴዎን ድማ ብዙሓት ኣንስቲ ነበራኦ እሞ ካብ ሕቜኡ ዝወጹ ሰብዓ ኣወዳት ነበርዎ
እታ ኣብ ሴኬም ዝነበረት ሰበይቲ ወሰኑ ንሳ ድማ ወዲ ወለደትሉ ስሙ ኸኣ ኣቢሜሌክ ኣውጽኣሉ
ጊዴዎን ወዲ ዮኣስ ብጽቡቕ እርግና ሞተ ኣብታ ናይ ኣቢዔዝራውያን ዖፍራ ኣብ መቓብር ኣቦኡ ዮኣስ ከኣ ተቐብረ
ኰነ ድማ ጊዴዎን ም ስ ሞተ ደቂ እስራኤል ተመሊሶም ደድሕሪ በዓሊም ዘመዉ ንበዓልበሪት ኣምላኾም ገበርዎ
ደቂ እስራኤል ነቲ ኻብ ኢድ እቶም ኣብ ዙርያኦም ዚነብሩ ዅሎም ጸላእቶም ዘድሐኖም እግዚኣብሄር ኣምላኾም ኣይዘከርዎን
ንቤት የሩብበዓል ማለት ጊዴዎን ከምቲ ንሱ ንእስራኤል ዝገበረሎም ኵሉ ጽቡቕ ነገርሲ ገለ ሞያ እኳ ኣይገበሩሉን
ኣቢሜሌክ ወዲ የሩብበዓል ድማ ናብ ሴኬም ናብ ኣኮታቱ ኸደ እሞ ንኣታቶምን ንዅሎም ዓሌት ቤት ኣቦ ኣዲኡን ከምዚ ኢሉ ተዛረቦም በጃኹም ንዅሎም ሰብ ሴኬም ኣብ ኣእዛኖም ሰብዓ ሰብ ኵሎም ደቂ የሩብበዓል ኪገዝኡኹምዶ ወይስ ሓደ ሰብኣይ ኪገዝኣኩም ኣየናይ ይሔሸኩም ኣነ ኸኣ ዓጽምኹምን ስጋኹምን ከም ዝዀንኩ ዘክሩ በልዎም
እቶም ኣኮታቱ ኸኣ እዚ ነገርዚ ዅሉ ንዅሎም ሰብ ሴኬም ኣብ ኣእዛኖም ተዛረቡሉ
ንሱ ሓውና እዩ ኢሎም ድማ ልቦም ናብ ኣቢሜሌክ ዘንበለ
ካብ ቤት በዓልበሪት ድማ ሰብዓ ሲቃል ብሩር ሀብዎ ብእኡ ገይሩ ኸኣ ደድሕሪኡ ዚስዕቡ ከንቱነታት ቀለልቲ ሰባት ተዋዓዐለ
ናብ ቤት ኣቦኡ ኣብ ዖፍራ መጺኡ ነሕዋቱ እቶም ደቂ የሩብበዓል ሰብዓ ሰብ ኣብ ልዕሊ ሓደ እምኒ ቐተሎም
ዮታም እቲ ንእሽቶ ወዲ የሩብበዓል ግና ተሐቢኡ ነበረ እሞ ተረፈ
ዅሎም ሰብ ሴኬምን ብዘላ ቤት ሚሎን ተአከቡ ከይዶም ከኣ ንኣቢሜሌክ ኣብ ጥቓ እቲ ኣብ ሴኬም ዘሎ ድዋ ሓወልቲ ኣንገስዎ
ንዮታም እዚ ምስ ነገርዎ ናብ ርእሲ ኸረን ጌሪዚም ከይዱ ኣብኡ ደው በለ ቃሉ ዓው ኣቢሉ ጨደረ እሞ በሎም ኣቱም ሰብ ሴኬም ኣምላኽ ኪሰምዓኩምሲ ስምዑኒ
ኣእዋም ኣብ ልዕሊኦም ንጉስ ኪቐብኡ ኸዱ እሞ ነውልዕ ኣብ ልዕሌና ንገስ በልዎ
እቲ ኣውልዕ ግና ከይደ ኣብ ልዕሊ ኣእዋም ሰሰው ክብል ኢለስ ነቲ ኣምላኽን ሰባትን ኣባይ ዜኽብርዎ ዘይተይዶ ኽገድፍ እየ በሎም
ሽዑ እቶም ኣእዋም ንበለስ ንስኻ ንዓ እሞ ኣብ ልዕሌና ንገስ በልዎ
እቲ በለስ ግና ከይደ ኣብ ልዕሊ ኣእዋም ሰሰው ክብል ኢለስ ነቲ ጣዕመይን ጽቡቕ ፍረይንዶ ኽገድፍ እየ በሎም
እቶም ኣእዋም ንወይኒ ድማ ንስኻ ንዓ እሞ ኣብ ልዕሌና ንገስ በልዎ
እቲ ወይኒ ኸኣ ከይደ ኣብ ልዕሊ ኣእዋም ሰሰው ክብል ኢለስ ነቲ ንኣምላኽን ንሰባትን ዜሐጕስ ወይነይዶ ኽገድፍ እየ በሎም
ሽዑ ዅሎም ኣእዋም ንእሾዅ ንስኻ ንዓ እሞ ኣብ ልዕሌና ንገስ በልዎ
እቲ እሾዅ ድማ ብሓቂ ንኣይ ቀቢእኩም ኣብ ልዕሌኹም ክተንግሱኒ እንተ ደሌኹምሲ ኣብ ጽላለይ ኣጽልሉ እንተ ዘይኰነስ ድማ ካብቲ እሾዅ ሓዊ ይውጻእ እሞ ነቲ ጽሕድታት ሊባኖስ ይብልዓዮ በሎም
ሕጂ ኸኣ ንኣቢሜሌክ ብምንጋስኩምሲ ብሓቅን ብቕንዕናን እንተ ጌርኩምዎ ንየሩብብዓልን ንቤቱን ድማ ጽቡቕ እንተ ጌርኩም ከም ግብሪ ኢዱ ከኣ እንተ ጌርኩምሉ ኣቦይሲ ምእንታኹም ተዋግኤ ነፍሱ ኣሕሊፉ ሂቡ ድማ ካብ ኢድ ሚድያን ኣድሐነኩም
ንስኻትኩም ግና ሎሚ ናብ ቤት ኣቦይ ተንሲእኩም ንደቁ ሰብዓ ሰብ ኣብ ልዕሊ ሓደ እምኒ ቐቲልኩምሲ ንኣቢሜሌክ ወዲ እታ ግዝእቱ ሓውኹም ስለ ዝዀነ ኣብ ልዕሊ ሰብ ሴኬም ኣንገስኩም ዎ
እም በኣርሲ በዛ መዓልቲ እዚኣ ንየሩብበዓልን ንቤቱን ብሓቅን ብቕንዕናን ጌርኩም እንተ ዄንኩም ብኣቢሜሌክ ተሐጐሱ ንሱውን ብኣኻትኩም ይተሐጐስ
እንተ ዘይኰነስ ካብ ኣቢሜሌክ ሓዊ ይውጻእ እሞ ንሰብ ሴኬምን ንቤት ሚሎን ይብላዕ ካብ ሰብ ሴኬምን ካብ ቤት ሚሎን ከኣ ሓዊ ይውጻእ እሞ ንኣቢሜሌክ ይብልዓዮ
ዮታም ድማ ካብ ቅድሚ ሓዉ ኣቢሜሌክ ጐይዩ ሀዲሙ ናብ ብኤር ከደ ኣብአ ኸኣ ተቐመጠ
ኣቢሜሌክ ድማ ኣብ ልዕሊ እስራኤል ሰለስተ ዓመት ገዝኤ
ኣምላኽ ከኣ ኣብ መንጎ ኣቢሜሌክን ሰብ ሴኬምን ሕሱም መንፈስ ሰደደ እሞ ንኣቢሜሌክ ዐለውዎ
እዚ እቲ ኣብቶም ሰብዓ ደቂ የሩብበዓል እተገብረ ግፍዒ ምእንቲ ኺፍደ ደሞም ከኣ ኣብ ልዕሊ እቲ ዝቐተሎም ሓዎም ኣቢሜሌክን ኣብ ልዕሊ እቶም ኣብ ምቕታል ኣሕዋቱ ኢዱ ዘጽንዑሉ ሰብ ሴኬምን ምእንቲ ኪኸውን እዩ
እቶም ሰብ ሴኬም ድማ ኣብ ርእሲ ኣኽራን ድብቕ ኣንበሩሉ ንሳቶም ከኣ ንዅሎም ብእኡ ዚሐልፉ ሰብ መገዲ ይኸትሩ ነበሩ
እዚ ድማ ንኣቢሜሌክ ነገርዎ
ጋዓል ወዲ ዔበድን ኣሕዋቱን ድማ መጺኦም ናብ ሴኬም አተዉ ሰብ ሴኬም ከኣ ብእኡ ተአመኑ
ናብ ግርሁ ድማ ወፈሩ ወይኖም ቈሪጾም ከኣ ጾመቑ ናይ ሓጐስ በዓልውን ገበሩ ናብ ቤት ኣምላኾም አትዮም ድማ በልዑን ሰተዩን ንኣቢሜሌክውን ረገምዎ
ጋዓል ወዲ ዔበድ ድማ በለ ንሕና እንግዝኦስ ኣቢሜሌክ መን እዩ ሴኬምከ መን እዩ ዜቡል ዝምስሌነኡ ወዲ የሩብበዓል ደይኰነን ንስኻትኩምሲ ንሰብ ሓሞር ኣቦ ሴኬም ደአ ተገዝኡ ንሕና ንእኡ እንታይ ኢልና ንግዝኦ እዚ ህዝቢ እዚ ኣብ ትሕቲ ኢደይ እንተ ዚኸውን መን ም ሀበ ንኣቢሜሌክ ምሰጐጕክዎ ነይረ
ንኣቢሜሌክ ከኣ ሰራዊትካ ኣብዝሕ እሞ ውጻእ በሎ
ዜቡል ሹም እታ ኸተማ ዘረባ ጋዓል ወዲ ዔበድ ምስ ሰምዔ ኵራኡ ነደደ
ናብ ኣቢሜሌክ ከኣ ብተንኰል ከምዚ ኢሉ ልኡኻት ሰደደ ጋዓል ወዲ ዔበድን ኣሕዋቱን እንሆ ናብ ሴኬም አትዮም ነዛ ኸተማ ናባኻ የተንስኡልካ ኣለዉ
ሕጂ ኸኣ ንስኻን እቲ ምሳኻ ዘሎ ህዝብን ብለይቲ ተንሲእካ ኣብ መሮር ተደበቕ
ኪኸውን ድማ እዩ ጽባሕ ጸሓይ ክትበርቕ ከላ ኣንጊህካ ተንስእ እሞ ነዛ ኸተማ ሓደጋ ውደቃ
እንሆ ኸኣ ንሱን ምስኡ ዘሎ ህዝብን ምስ ወጹኻ ሽዑ ኢድካ ኸም ዝረኸበቶ ግበሮም
ኣቢሜሌክን እቲ ምስኡ ዝነበረ ዅሉ ህዝብን ብለይቲ ተንሲኦም ኣርባዕተ ኽፍሊ ዀይኖም ኣብ ሴኬም ተደበቑ
ጋዓል ወዲ ዔበድ ድማ ወጺኡ ኣብ ኣፍ ደገ እታ ኸተማ ደው በለ ኣቢሜሌክ ከኣ ምስቲ ምስኡ ዝነበረ ህዝቢ ኻብቲ ምድባቑ ተንስኤ
ጋዓል ድማ ነቲ ህዝቢ ምስ ረአየ ንዜቡል እንሆ ህዝቢ ኻብ ርእሲ ኣኽራን ይወርድ ኣሎ በሎ
ዜቡል ከኣ ንኣኻ ሰብ መሲሉ ዚርአየካ ዘሎ ጽላሎት ኣኽራን እዩ በሎ
ጋዓል ድማ መሊሱ እንሆ ካብ ማእከል እታ ሃገር ህዝቢ ይወርድ ኣሎ ሓደ ጭፍራ ኸኣ ብመገዲ ድዋ ጠንቈልቲ ኣቢሉ ይመጽእ ኣሎ ኢሉ ተዛረበ
ሽዑ ዜቡል እቲ ንሕና እንግዝኦስ ኣቢሜሌክ መን እዩ ዝበልካዮ ሕጂ ደኣ ኣፍካ ኣበይ ኣሎ እዚ እቲ ዝነዐቕካዮ ህዝብዶ ኣይኰነን እምበኣር ሕጂ ወጺእካ ተዋግኣዮ በሎ
ጋዓል ድማ ንሰብ ሴኬም መሪሕዎም ወጸ እሞ ምስ ኣቢሜሌክ ተዋግኤ
ኣቢሜሌክ ግና ሰጐጎ እሞ ካብ ቅድሚኡ ሀደመ ክሳዕ ደገ እታ ኸተማ ኸኣ ብዙሓት ተወጊኦም ወደቑ
ኣቢሜሌክ ድማ ኣብ ኣሩማ ተቐመጠ ዜቡል ከኣ ንጋዓልን ነሕዋቱን ኣብ ሴኬም ከይቕመጡ ሰጐጎም
ኰነ ኸኣ ንጽብሒቱ እቲ ህዝቢ ናብ ግርሁ ወጸ እዚ ድማ ንኣቢሜሌክ ነገርዎ
ነቲ ህዝቢ ወሲዱ ኸኣ ኣብ ሰለስተ ጭፍራ መቐሎ ኣብ መሮር ከኣ ድብቕ ኣንበረ
እንሆ ድማ እቲ ህዝቢ ኻብ ከተማ ኺወጽእ ምስ ረአየ ተንስኦም ቀተሎም ድማ
ኣቢሜሌክን እቶም ምስኡ ዝነበሩ ጭፍራታትን ጐይዮም ኣብ ኣፍ ደገ እታ ኸተማ ደው በሉ
እቶም ክልተ ጭፍራ ኸኣ ጐይዮም ነቶም ኣብ ግርሁ ዝነበሩ ዅሎም ወድእዎም
ኣቢሜሌክ ከኣ በታ መዓልቲ እቲኣ ብመልኣ ነታ ኸተማ ተዋግኣ ነታ ኸተማ ሒዙ ድማ ኣብኣ ንዝነበረ ህዝቢ ቐተለ
ነታ ኸተማ ኣፍሪሱ ኸኣ ጨው ዘርአላ
እቶም ኣብ ግምቢ ሴኬም ዝነበሩ ዅሎም እዚ ምስ ሰምዑ ናብ ዕርዲ ቤት ኤልበሪት ኣተዉ
ኵሎም ሰብ ግምቢ ሴኬም ከም እተአከቡ ንኣቢሜሌክ ነገርዎ
ሽዑ ኣቢሜሌክን እቲ ምስኡ ዝነበረ ዅሉ ህዝብን ናብ ከረን ጻልሞን ደየበ
ኣቢሜሌክ ድማ ማሕጸ ኣብ ኢዱ ወሲዱ ሓደ ጨንፈር ኦም ቈረጸ ኣልዒሉ ኸኣ ኣብ መንኵቡ ገበሮ ነቶም ምስኡ ዝነበሩ ህዝቢ ከምዚ ኣነ ኽገብሮ ዝርኤኹም ኒ ቐልጢፍኩም ከም ኡ ግበሩ በሎም
ኵሉ እቲ ህዝቢ ኸኣ ነፍሲ ወከፍ ከም ኡ ጨጨንፈሩ ቘረጸ ንኣቢሜሌክ ስዒቦም ድማ ናብቲ ዕርዲ ኣንበርዎ ነቲ ዕርዱ ከኣ ኣብ ልዕሊኦም ኣንደድዎ
ኵሎም ኣብ ግምቢ ሴኬም ዝነበሩ ሰባት ድማ ኣስታት ሽሕ ሰብኣይን ሰበይትን ሞቱ
ኣቢሜሌክ ድማ ናብ ቴቤጽ ከደ እሞ ንቴቤጽ ሰፈራ ሓዛ ኸኣ
ኣብ ማእከል እታ ኸተማ ድማ ጽኑዕ ግምቢ ነበረ ኵሎም ሰብኡትን ኣንስትን ኵሎም ሰብ እታ ኸተማ ናብኡ ሀደሙ ኣብ ውሽጡውን ተዐጽዉ ናብ ናሕሲ እቲ ግምቢ ኸኣ ደየቡ
ኣቢሜሌክ ድማ ናብቲ ግምቢ መጺኡ ተዋግኦ ብሓዊ ኼንድዶ ኸኣ ናብ ደገ እቲ ግምቢ ቐረበ
ሓንቲ ሰበይቲ ድማ ኣብ ልዕሊ ርእሲ ኣቢሜሌክ መዲድ ሰንዲዳ ቀረቀራኡ ጨፍለቐቶ
ሽዑ ነቲ ጐበዝ ጋሻ ዛግሬኡ ቐልጢፉ ጸዊዑ ሰበይቲ ቐቲላቶ ኸይብሉንስ ሴፍካ መሲትካ ቕተለኒ በሎ
እቲ ጐበዝውን ወግኦ ሞተ ኸኣ
እቶም ሰብ እስራኤል ኣቢሜሌክ ከም ዝሞተ ምስ ረአዩ ነፍሲ ወከፍ ነናብ ስፍራኡ ኸደ
ኣቢሜሌክ ነቶም ሰብዓ ኣሕዋቱ ብምቕታሉ እቲ ነቦኡ ኽፉእ ዝገበሮ ኣምላኽ ከምኡ ናብኡ መለሰሉ
ኵሉ እቲ ኽፍኣት ሰብ ሴኬም ድማ ኣምላኽ ናብ ርእሶም መለሰሎም
እቲ መርገም ዮታም ወዲ የሩብበዓል ከኣ ኣብ ረርእሶም በጽሔ
ድሕሪ ኣቢሜሌክ ከኣ ቶላ ወዲ ጱኣ ወዲ ዶዶ ካብ ሰብ ይሳኮር ንምድሓን እስራኤል ተንስኤ
ንሱ ድማ ኣብ ከረን ኤፍሬም ኣብ ሻሚር ይቕመጥ ነበረ
ንእስራኤል ከኣ ዕስራን ሰለስተን ዓመት ፈረደ ሞተ ድማ ኣብ ሻሚር ከኣ ተቐብረ
ድሕሪኡ ድማ ያኢር ጊልዓዳዊ ተንስኤ ንእስራኤል ከኣ ዕስራን ክልተን ዓመት ፈረደ
ንሱ ሰላሳ ገልገል ኣድጊ ዚውጥሑ ዝነበሩ ሰላሳ ደቂ ነበርዎ ኣብ ምድሪ ጊልዓድ ዘለዋ ሰላሳ ኸተማ ኸኣ ነበራኦም ንሳተን ክሳዕ ሎሚ ዓድታት ያኢር ይብሀላ ኣለዋ
ያኢር ድማ ሞተ ኣብ ቃሞን ከኣ ተቐብረ
ደቂ እስራኤል ድማ መሊሶም ኣብ ቅድሚ እግዚኣብሄር ክፉእ ገበሩ ንበዓላትን ንኣስታርቴታትን ንኣማልኽቲ ኣራም ን ንኣማልኽቲ ሲዶንን ንኣማልኽቲ ሞኣብን ንኣማልኽቲ ደቂ ዓሞንን ንኣማልኽቲ ፍልስጥኤማውያንን ኣገልገሉ ንእግዚኣብሄር ግና ሐደግዎ እምበር ኣየገልገልዎን
ሽዑ ዅራ እግዚኣብሄር ኣብ እስራኤል ነደደ ኣብ ኢድ ፍልስጥኤማውያንን ኣብ ኢድ ደቂ ዓሞንን ከኣ ሸጦም
ንሳቶም ከኣ በታ ዓመት እቲኣ ንደቂ እስራኤል ሳቐይዎም ን ኣጥቅዕዎምን
ነቶም ኣብ ስግር ዮርዳኖስ ኣብታ ኣብ ጊልዓድ ዘላ ምድሪ ኣሞራውያን ዚነብሩ ዅሎም ደቂ እስራኤል ድማ ዓሰርተው ሾሞንተ ዓመት ኣጥቅዕዎም
እቶም ደቂ ዓሞን ድማ ምስ ይሁዳን ምስ ብንያምን ምስ ቤት ኤፍሬምን ኪዋግኡ ዮርዳኖስ ተሳገሩ እሞ እስራኤል ኣዝዩ ጸበቦ
ሽዑ ደቂ እስራኤል ንኣምላኽና ሐዲግና ንበዓላት ኣገልጊልና ኢና እሞ በዲልናካ ኢና ኢሎም ናብ እግዚኣብሄር ተማህለሉ
እግዚኣብሄር ድማ ንደቂ እስራኤል በሎም ካብ ግብጻውያንን ካብ ኣሞራውያንን ካብ ደቂ ዓሞንን ካብ ፍልስጥኤማውያንንዶ ኣየድሐንኩኹምን እቶም ሲዶናውያንን ኣማሌቃውያንን ማኦናውያንን ምስ ጠቕዑኹም ከኣ ናባይ ተማህለልኩም እሞ ካብ ኣእዳዎም ኣድሐንኩኹም
ንስኻትኩም ግና ንኣይ ሐዲግኩም ንኻልኦት ኣማልኽቲ ኣገልገልኩም ስለዚ ድሕሪ ደጊም ኣየድሕነኩም ን እየ
ብጊዜ ጸበባኹም ኬድሕኑኹም ሲ ናብቶም ዝሐሬኹም ዎም ኣማልኽቲ ደኣ ኼድኩም ተማህለሉ
ደቂ እስራኤል ድማ ንእግዚኣብሄር በዲልና ኢና ሓንትስ በዛ መዓልቲ እዚኣ ደአ ኸተድሕነና ንልምነካ ኣሎና እምበር ከምቲ ዚሐይሽ ኰይኑ እተራእየካ ዅሉ ግበረና በልዎ
ሽዑ ነቶም ጓኖት ኣማልኽቲ ካብ ማእከሎም ደርብዮም ንእግዚኣብሄር ኣገልገልዎ
ነፍሱ ኸኣ ብመከራ እስራኤል ተጨነቐት
ደቂ ዓሞን ድማ ብኣውያት ተአኪቦም ኣብ ጊልዓድ ሰፈሩ ደቂ እስራኤልውን ተአኪቦም ኣብ ሚጽጳ ሰፈሩ
እቶም ህዝቢ ድማ እቶም ሹማምቲ ጊልዓድ ነንሓድሕዶም ምስ ደቂ ዓሞን ኪዋጋእ ዚጅምር ኣየናይ ሰብኣይ እዩ ንሱ ነቶም ኣብ ጊልዓድ ዚነብሩ ዅሎም ሓለቓ ይኹን ተበሃሀሉ
ይፍታሕ ጊልዓዳዊ ድማ ንሱ ወዲ ሓንቲ ኣመንዝራ ሰበይቲ ሓያል ጅግና ነበረ ጊልዓድ ንይፍታሕ ወለደ
ሰበይቲ ጊልዓድ ድማ ኣወዳት ወለደትሉ
ደቂ እታ ሰበይቱ ምስ ዐበዩ ኸኣ ንይፍታሕ ንስኻ ወዲ ኻልእ ሰበይቲ ኢኻ እሞ ኣብ ቤት ኣቦና ኣይትወርስን ኢኻ ኢሎም ሰጐጕዎ
ሽዑ ይፍታሕ ካብ ቅድሚ ኣሕዋቱ ሀደመ ኣብ ምድሪ ጦብ ከኣ ተቐመጠ
ናብ ይፍታሕ ድማ ከንቱታት ሰባት ተአከቡ ምስኡ ኸአ ወጹ
ድሕሪ ቕሩብ ጊዜ ኸኣ ኰነ ደቂ ዓሞን ምስ እስራኤል ተዋግኡ
እቶም ደቂ ዓሞን ምስ እስራኤል ኪዋግኡ ኸለዉ እቶም ዓበይቲ ጊልዓድ ንይፍታሕ ካብ ምድሪ ጦብ ኬምጽእዎ ኸዱ
ንይፍታሕ ከኣ ንዓ ሐለቓና ኹን እሞ ምስ ደቂ ዓሞን ክንዋጋእ በልዎ
ይፍታሕ ድማ ንዓበይቲ ጊልዓድ ንስኻትኩምዶ ኣይኰንኩምን ጸሊእኩምንስ ካብ ቤት ኣቦይ ዝሰጐጕኩምኒ ሕጂ ደኣ እንተ ጸበበኩም ከመይ ናባይ ትመጹ በሎም
እቶም ዓበይቲ ጊልዓድ ንይፍታሕ ምሳና ኼድካ ንደቂ ዓሞን ክትዋጋእ እሞ ንዅልና ሰብ ጊልዓድ ሓለቓና ኽትከውን ስለዚ ኢና ሕጂ ናባኻ እተመለስና በልዎ
ይፍታሕ ከኣ ንዓበይቲ ጊልዓድ ምስ ደቂ ዓሞን ክዋጋእ እንተ መለስኩምኒ እግዚኣብሄርውን ንኣታቶም ኣብ ኢደይ እንተ ሀበኒ ሽዑ ኣነዶ ሐለቓኹም ክኸውን እየ በሎም
እቶም ዓበይቲ ጊልዓድ ንይፍታሕ ከም ዘረባኻ እንተ ዘይገበርና እግዚኣብሄር ኣብ መንጎና ሰማዒ ይኹን በልዎ
ሽዑ ይፍታሕ ምስቶም ዓበይቲ ጊልዓድ ከደ እቶም ህዝቢ ድማ ኣብ ልዕሊኦም ሓለቓን ፈራድን ገበርዎ
ይፍታሕ ድማ ኵሉ እቲ ዘረባኡ ኣብ ሚጽጳ ኣብ ቅድሚ እግዚኣብሄር ተዛረበ
ይፍታሕ ድማ ናብ ንጉስ ደቂ ዓሞን ናባይ መጺእካ ንሃገረይ እትዋግኣስ ም ሳይ እንታይ ኣሎካ ኪብልዎ ልኡኻት ሰደደሉ
እቲ ንጉስ ደቂ ዓሞን ንልኡኻት ይፍታሕ እስራኤል ካብ ግብጺ ኺድይብ ከሎ ነታ ም ድረይ ካብ ኣርኖን ክሳዕ ያቦቅን ክሳዕ ዮርዳኖስን ወሲዱለይ እዩ እሞ ሕጂ ኸኣ ንእኣ ብፍቕሪ ይምለሰለይ በሎም
ይፍታሕ ድማ ናብ ንጉስ ደቂ ዓሞን መሊሱ ልኡኻት ሰደደ በሎ ኸኣ ይፍታሕ ከም ዚ ይብል ኣሎ እስራኤል ም ድሪ ሞኣብን ም ድሪ ደቂ ዓሞንንሲ ኣይወሰደን
እስራኤልሲ ኻብ ግብጺ ምስ ደየበ ብበረኻ ኣቢሉ ኽሳዕ ባሕሪ ኤርትራ ኸደ ናብ ቃዴስ ድማ መጸ
ሽዑ እስራኤል ናብ ንጉስ ኤዶም ልኡኻት ሰዲዱ በጃኻ ብምድርኻ ኣሕልፈኒ በሎ
ንጉስ ኤዶም ግና ሕራይ ኣይበሎን ናብ ንጉስ ሞኣብ ከኣ ለአኸ ንሱውን ኣይፈተወን እሞ እስራኤል ኣብ ቃዴስ ተቐመጠ
ሽዑ ብበረኻ ኸይዱ ንምድሪ ኤዶምን ንምድሪ ሞኣብን ዞረ ናብ ምብራቕ ምድሪ ሞኣብ መጺኡ ኸኣ ኣብ ስግር ኣርኖን ሰፈሩ
ኣርኖን ዶብ ሞኣብ እዩ እሞ ክንየው ዶብ ሞኣብ ኣይሐለፉን
እስራኤል ከኣ ናብ ሲሆን ንጉስ ኣሞራውያን ንጉስ ሔስቦን ልኡኻት ሰዲዱ እስራኤል በጃኻ ኽሳዕ እታ ቦታይ ብምድርኻ ኣሕልፈና በሎ
ሲሆን ግና እስራኤል ብዶቡ ኺሐልፍ ኣይአመኖን እሞ ሲሆን ኵሉ ህዝቡ ኣኪቡ ኣብ ያሃጽ ሰፈረ ምስ እስራኤል ድማ ተዋግኤ
እግዚኣብሄር ኣምላኽ እስራኤል ከኣ ንሲሆንን ንዅሉ ህዝቡን ኣብ ኢድ እስራኤል ኣሕሊፉ ሀቦም ሰዐርዎም ድማ ሽዑ እስራኤል ነታ ኣሞራውያን ዝነበርዋ ምድሪ ንብሃገራ ወረስዋ
ካብ ኣርኖን ክሳዕ ያቦቅ ካብ በረኻ ኸኣ ክሳዕ ዮርዳኖስ ኵሉ ዶብ ኣሞራውያን ወረሱ
ሕጂ ድማ እግዚኣብሄር ኣምላኽ እስራኤል ንኣሞራውያን ካብ ቅድሚ ህዝቡ እስራኤል ሰጒጕዎም እዩ እሞ ንስኻዶ ኽትወርሶም ኢኻ ንስኻስ ከሞሽ ኣምላኽካ ዘውረሰካዶ ኣይትወርስን ከምኡ ድማ ንሕና ነቶም እግዚኣብሄር ኣምላኽና ኻብ ቅድሜና ዝሰጐጎም ዘበሉ ኽንወርስ ኢና
ሕጂ ኸኣ ካብ ባላቅ ወዲ ጺጶር ንጉስ ሞኣብዶ ንስኻ ትበልጽ ኢኻ ንሱ ምስ እስራኤልዶ ተባኢሱ ወይ ምስኦም ተዋጊኡ እዩ እስራኤል ኣብ ሔስቦንን ኣብ ዓድታታን ኣብ ዓሮዔርን ኣብ ዓድታታን ኣብ ጥቓ ኣርኖን ዘለዋ ዅለን ከተማታትን ሰለስተ ሚእቲ ዓመት ተቐሚጡ ኸሎ ደኣ ስለምንታይ በቲ ዘበን እቲ ዘይወሰድኩምዎ ኣነስ ኣይበደልኩኻን ንስኻ ግና ንኣይ ብምውጋእካ ኽፉእ ትገብረኒ ኣሎኻ
እቲ ፈራዲ እግዚኣብሄር ደአ ኣብ መንጎ ደቂ እስራኤልን ኣብ መንጎ ደቂ ዓሞንን ሎሚ ይፍረድ
እቲ ንጉስ ደቂ ዓሞን ግና ነቲ ይፍታሕ ዝለኣኸሉ ቓል ኣይሰምዖን
ሽዑ መንፈስ እግዚኣብሄር ናብ ልዕሊ ይፍታሕ መጸ እሞ ብጊልዓድን ብምናሴን ኣቢሉ ብሚጽጳ ናይ ጊልዓድ ሐለፈ ካብ ሚጽጳ ናይ ጊልዓድ ከኣ ናብ ደቂ ዓሞን ሐለፈ
ይፍታሕ ድማ ንእግዚኣብሄር ንደቂ ዓሞን ኣብ ኢደይ እንተ ሂብካንስ ሽዑ ኪኸውን እዩ ካብ ደቂ ዓሞን ብድሓን ምስ ተመለስኩ እቲ ኪቕበለኒ ኢሉ ኻብ ደጌታት ቤተይ ዚወጽእ ንእግዚኣብሄር ይኹን ንዚሐርር መስዋእቲ ከቕርቦ እየ ኢሉ መብጽዓ ተማባጽዔ
ሽዑ ይፍታሕ ምስ ደቂ ዓሞን ኪዋጋእ ናብኦም ገስገሰ እግዚኣብሄርውን ንኣታቶም ኣብ ኢዱ ኣሕሊፉ ሀቦ
ካብ ዓሮዔር ክሳዕ ሚኒት እትአቱ ዕስራ ኸተማ ክሳዕ ኣቤልከራሚም ድማ ብኣዝዩ ብርቱዕ ውግእ ሰዐሮም
ደቂ ዓሞን ከኣ ኣብ ቅድሚ ደቂ እስራኤል ተዋረዱ
ይፍታሕ ድማ ናብ ሚጽጳ ናብ ቤቱ ምስ መጸ እንሃ ጓሉ ብኸበሮን ብሳዕስዒትን ክትቅበሎ ወጸት
ሓንቲ ንሳ ጥራይ እያ ውሉዱ ብጀካኣ ወዲ ወይ ጓል ኣይነበሮን
ኰነ ኸኣ ንእኣ ምስ ረአያ ክዳውንቱ ቐዲዱ ኣየ ጓለይ ናብ እግዚኣብሄር ኣፈይ ከፊተ እየ ክምለስ ከኣ ኣይክእልን እየ እሞ ምስቶም ዜናውጹኒ ዄንኪ ሓይለይ ኣድከምክኒ በለ
ንሳ ድማ ኣቦየ እግዚኣብሄር ኣብቶም ደቂ ዓሞን ጸላእትኻ ሕነ ኻብ ፈደየልካ ንእግዚኣብሄር ከኣ ኣፍካ ኻብ ከፈትካስ ንኣይ ከምቲ ኻብ ኣፍካ ዝወጸ ግበረኒ በለቶ
ነቦኣ ድማ ካብዚ ኸይደ ናብ ኣኽራን ወሪደ ኣነ ምስተን ብጾተይ ኰይነ ንድንግልናይ ክልተ ወርሒ ኽበኽየላ እዚ ነገር እዚ ይገበረለይ በለቶ
ኪዲ ኢሉ ክልተ ወርሒ ትኺድ ሐደጋ
ሽዑ ንሳ ምስ ብጾታ ኸይዳ ኣብ ኣኽራን ኰይና ንድንግልናኣ በኸየትላ
ኰነ ኸኣ እቲ ኽልተ ወርሒ ምስ መልኤ ናብ ኣቦኣ ተመልሰት ከምቲ ተማባጺዕዎ ዝነበረ መብጽዓ ገበራ
ንሳ ድማ ሰብኣይ ከይፈለጠት ነበረት
ኣብ እስራኤል ድማ ስርዓት ኰነ
እተን ኣዋልድ እስራኤል በብዓመት እናኸዳ ንጓል ይፍታሕ ጊልዓዳዊ ኣርባዕተ መዓልቲ ይውድሳኣ ነበራ
ሰብ ኤፍሬም ድማ ተአኪቦም ናብ ሰሜን ሐለፉ
ንይፍታሕ ከኣ እቲ ምስ ደቂ ዓሞን ክትዋጋእ ክትሐልፍ ከሎኻስ ምሳኻ ክንደይድ ንኣና ዘይጸዋዕካና ስለምንታይ ኢኻ ቤትካ ኣብ ልዕሌኻ ብሓዊ ኸነንድዳ ኢና በልዎ
ይፍታሕ ድማ ኣነን ህዝበይን ምስ ደቂ ዓሞን ኣብ ብርቱዕ ምጽራር ከሎና ምስ ጸዋዕኩኹም ከኣ ካብ ኢዶም ኣየድሐንኩምንን
ከም ዘይተድሕኑኒ ምስ ርኤኹ ድማ ንነፍሰይ ኣብ ኢደይ ገይረያ ናብ ደቂ ዓሞን ሐለፍኩ እግዚኣብሄር ከኣ ንኣታቶም ኣብ ኢደይ ሀበኒ
ስለምንታይከ ሎሚ ክትዋግኡኒ ደየብኩም በሎም
ይፍታሕ ድማ ንዅሎም ሰብ ጊልዓድ ኣኽቲቱ ምስ ኤፍሬም ተዋግኤ
ንሳቶም ከኣ ኣቱም ሰብ ጊልዓድ ካብ ኤፍሬም ሀዲምኩም ኣብ ማእከል ኤፍሬምን ኣብ ማእከል ምናሴን ኢኹም ይብልዎም ነበሩ እሞ እቶም ሰብ ጊልዓድ ንሰብ ኤፍሬም ሰዐርዎም
እቶም ጊልዓዳውያን ድማ ንኤፍሬማውያን መሳገሪታት ዮርዳኖስ ሐዙሎም
ኰነ ኸኣ ካብቶም ህዱማት ኤፍሬም ኣሕልፉኒ ምስበሎም እቶም ሰብ ጊልዓድ ድማ ኤፍሬማዊ ዲኻ በልዎ
ንሱ ኸኣ ኣይፋለይን እንተ በለ ንሳቶም ድማ እስኪ ሺቦለት በል በልዎ
ንሱ ኸኣ ከምኡ ኣቕኒዑ ምዝራብ ስለዘይከአለ ሲቦለት በለ
ሽዑ ሒዞም ኣብ መሳገሪታት ዮርዳኖስ ሐረድዎ በታ ጊዜ እቲኣ ኻብ ኤፍሬም ኣርብዓን ክልተን ሽሕ ወደቑ
ይፍታሕ ድማ ንእስራኤል ሹድሽተ ዓመት ፈረደ
ድሕርቲ ይፍታሕ ጊልዓዳዊ ሞተ ኣብ ሓንቲ ኻብ ኸተማታት ጊልዓድ ከኣ ተቐብረ
ድሕሪኡ ኸኣ ኢብጻን በዓል ቤትልሄም ንእስራኤል ፈረደ
ንሱ ሰላሳ ኣወዳት ነበርዎ ሰላሳ ኣዋልድ ንግዳም ኣመርዐወ ነወዳቱ ድማ ሰላሳ ኣዋልድ ካብ ግዳም ኣእተወሎም ንእስራኤል ኸኣ ሾብዓተ ዓመት ፈረደ
ኢብጻን ድማ ሞተ ኣብ ቤትልሄም ከኣ ተቐብረ
ብድሕሪኡ ኸኣ ኤሎን ዛብሎናዊ ንእስራኤል ፈረደ ንእስራኤል ዓሰርተ ዓመት ፈረደ
ኤሎን ዛብሎናዊ ድማ ሞተ ኣብ ኣያሎን ኣብ ምድሪ ዛብሎን ተቐብረ
ድሕሪኡ ድማ ዓብዶን ወዲ ሂሌል ጲርዓቶናዊ ንእስራኤል ፈረደ
ንሱ ኸኣ ሰብዓ ገልገል ኣድጊ ዚውጥሑ ኣርብዓ ደቅን ሰላሳ ደኢ ደቅን ነበርዎ
ንእስራኤል ድማ ሾሞንተ ዓመት ፈረደ
ዓብዶን ወዲ ሂሌል ጲርዓቶናዊ ከኣ ሞተ ኣብ ጲርዓቶን ምድሪ ኤፍሬም ኣብ ከረን ኣማሌቃውያን ከኣ ተቐብረ
ደቂ እስራኤል ድማ መሊሶም ኣብ ቅድሚ እግዚኣብሄር ክፉእ ገበሩ እግዚኣብሄር ከኣ ኣርብዓ ዓመት ኣብ ኢድ ፍልስጥኤማውያን ኣሕሊፉ ሀቦም
ማኖኣ ዝስሙ ሰብኣይ ካብ ዓሌት ዳን ብዓል ጾርዓ ነበረ
ሰበይቱ ኸኣ መኻን ነበረት እሞ ኣይወለደትን
መልኣኽ እግዚኣብሄር ድማ ነታ ሰበይቲ ተራእያ በላውን እንሆ መኻን ኢኺ እሞ ኣይወለድክን ግናኸ ክትጠንሲ ወዲውን ክትወልዲ ኢኹ
እምበኣር ሕጂ ወይንን ዜስክርን ከይትሰትዪ ርኹስ ዘበለውን ከይትበልዒ በጃኺ ተጠንቀቒ
እንሆ ኸኣ ክትጠንሲ ወዲውን ክትወልዲ ኢኺ እቲ ቘልዓ ኻብ ከርሲ ጀሚሩ ናይ ኣም ላኽ ናዝራዊ ኪኸውን እዩ እሞ ናብ ርእሱ መላጸ ኣይሐልፎን
ንሱ ድማ ንእስራኤል ካብ ኢድ ፍልስጥኤማውያን ምድሓኖም ኪጅምር እዩ
ሽዑ እታ ሰበይቲ መጺኣ ንሰብኣያ ትርኢቱ ኸም ትርኢት መልኣኽ ኣምላኽ ኣዝዩ ዜፍርህ ናይ ኣምላኽ ሰብ መጺኡኒ ነይሩ
ኣነ ኻበይ ከም ዝዀነ ኣይጠየቕክዎን ንሱውን ስሙ ኣይነገረንን
ግናኸ እንሆ ክትጠንሲ ኢኺ ወዲውን ክትወድልዲ ኢኺ እቲ ቘልዓ ኻብ ከርሲ ጀሚሩስ ክሳዕ መዓልቲ ሞቱ ናዝራዊ ኣምላኽ ኪኸውን እዩ እሞ ወይንን ዜስክርን ኣይትስተዪ ርዅስ ዘበለውን ኣይትብልዒ በለኒ ኢላ ተዛረበቶ
ማኖኣ ድማ ንእግዚኣብሄር ዎ ጐይታይ እቲ ዝለአኽካዮ ናይ ኣምላኽ ሰብ ነቲ ዚውለድ ቈልዓ እንታይ ከም እንገብረሉ ኺነግረናስ በጃኻ መሊሱ ይምጽኣና ኢሉ ለመነ
ኣምላኽ ድማ ቃል ማኖኣ ሰምዔ እታ ሰበይቲ ኣብ መሮር ኮፍ ኢላ ኸላ እቲ መልኣኽ ኣምላኽ መሊሱ መጸ ማኖኣ ሰብኣያ ግና ምስኣ ኣይነበረን
እታ ሰበይቲ ድማ ቀልጢፋ ናብ ሰብኣያ ጐይያ እቲ ሓደ መዓልቲ መጺኡኒ ዝነበረ ሰብኣይ እንሆ ተራእዩኒ ኢላ ነገረቶ
ማኖኣ ኸኣ ተንሲኡ ደድሕሪ ሰበይቱ ሰዐበ ናብቲ ሰብኣይ መጺኡ ድማ ነዛ ሰበይቲ እተዛረብካያ ሰብኣይ ንስኻ ዲኻ በሎ
ንሱ ኸኣ ኣነ እየ በሎ
ማኖኣ ድማ ሕጂ ቓልካ ምስ ተፈጸመ ስርዓት እቲ ቘልዓን ግብሩን እንታይ ኪኸውን እዩ በለ
እቲ መልኣኽ እግዚኣብሄር ድማ ንማኖኣ እታ ሰበይቲ ኻብቲ ዝበልክዋ ዅሉ ትጠንቀቕ
ካብ ኦም ወይኒ ዚወጽእ ዘበለ ኣይትብላዕ ወይንን ዜስክርን ከኣ ኣይትስተ ርዅስ ዘበለውን ኣይትብላዕ እቲ ዝአዘዝክዋ ዅሉ ትሐሉ በሎ
ማኖኣ ድማ ነቲ መልኣኽ እግዚኣብሄር ማሕስእ ኣብ ቅድሜኻ ኸነዳልወልካስ በጃኻ ኸነጽንሓካ በሎ
እቲ መልኣኽ እግዚኣብሄር ንማኖኣ እንተ ኣጽናሕካኒውን ካብ እንጌራኻስ ኣይበልዕን እየ
ዚሐርር መስዋእቲ ኽትገብር እንተ ደሌኻ ድማ ንእግዚኣብሄር ኣዕርገሉ በሎ
ማኖኣ ግና መልኣኽ እግዚኣብሄር ምዃኑ ኣይፈለጠን ነበረ
ማኖኣ ድማ ነቲ መልኣኽ እግዚኣብሄር እቲ ቓልካ ምስ ተፈጸመ ምእንቲ ኸነኽብረካስ ስምካ መን እዩ በሎ
እቲ መልኣኽ እግዚኣብሄር ከኣ ስለምንታይከ ስመይ እትሐትት ንሱ መንክር እዩ በሎ
ማኖኣ ድማ ማሕስእን መስዋእቲ ብልዕን ወሲዱ ኣብ ከውሒ ንእግዚኣብሄር ኣዕረገሉ
ሽዑ ማኖኣን ሰበይቱን እናረኣዩ ተኣምራት ገበረ
ኰነ ኸኣ እቲ ሃልሃልታ ኻብ መሰውኢ ናብ ሰማይ ኪድይብ ከሎ እቲ መልኣኽ እግዚኣብሄር በቲ ሃልሃልታ መሰውኢ ደየበ
ማኖኣን ሰበይቱን እዚ ምስ ረአዩ ብገጾም ናብ ም ድሪ ተደፍኡ
እቲ መልኣኽ እግዚኣብሄር ድማ ንማኖእን ንሰበይቱን መሊሱ ኣይተራእዮምን
ሽዑ ማኖኣ ንሱ መልኣኽ እግዚኣብሄር ከም ዝዀነ ፈለጠ
ማኖኣ ድማ ንሰበይቱ ንኣምላኽ ርኢናዮ ኢና እሞ ብርግጽ ክንመውት ኢና በላ
እታ ሰበይቱ ግና እግዚኣብሄር ኪቐትለና እንተ ዚደልስ ዚሐርር መስዋእትን መስዋእቲ ብልዕን ካብ ኢድና ኣይም ተቐበለን እዚ ዅሉውን ኣይመርኣየናን ከምዚ ናይ ሕጂ ዝበለ ድማ ኣይመስምዓናን በለቶ
እታ ስበይቲ ወዲ ወለደት ስሙ ኸኣ ሲምሶን ሰመየቶ
እቲ ቈልዓ ድማ ዐበየ እግዚኣብሄርውን ባረኾ
ኣብ መሓነዳን ኣብ መንጎ ጾርዓን ኤሽታኦልን ከሎ ድማ መንፈስ እግዚኣብሄር ኪድርኾ ጀመረ
ሲምሶን ድማ ናብ ቲምናታ ወረደ ኣብ ቲምናታ ኸኣ ካብ ኣዋልድ ፍልስጥኤማውያን ሓንቲ ሰበይቲ ረአየ
ደዪቡ ድማ ነቦኡን ነዲኡን ኣብ ቲምናታ ኻብ ኣዋልድ ፍልስጥኤማውያን ሓንቲ ሰበይቲ ርእየ ኣሎኹ እሞ ሕጂ ንእኣ ኣመርዕዉኒ ኢሉ ነገሮም
ኣቦኡን ኣዲኡን ድማ ኬድካ ኻብቶም ዘይግዙራት ፍልስጥኤማውያን ሰበይቲ እተምጽእሲ ኣብ ኣዋልድ ኣሕዋትካ ወይ ኣብ ብዘሎ ህዝበይዶ ሰበይቲ የልቦን በልዎ
ሲምሶን ነቦኡ ብሂገያ እየ እሞ ንእኣ ደኣ ኣምጽኣለይ በሎ
ኣቦኡን ኣዲኡን ግና እግዚኣብሄር ካብ ፍልስጥኤማውያን ም ኽንያት ይደሊ ነበረ እሞ እዚ ኹሉ ካብኡ ከም ዝኾነ ኣይፈለጡን ነበሩ
በታ ጊዜ እቲኣ ኸኣ ፍልስጥኤማውያን ንእስራኤል ይገዝእዎም ነበሩ
ሽዑ ሲምሶንን ኣቦኡን ኣዲኡን ናብ ቲምናታ ወረዱ ናብቲ ኣብ ቲምናታ ዘሎ ኣታኽልቲ ወይኒ ምስ መጹ ድማ እንሆ ሽደን ኣንበሳ እናጓዘመ ተቐባበሎ
መንፈስ እግዚኣብሂር ከኣ ወረዶ ኣብ ኢዱ ገለ እኳ ዜብሉ ኽነሱ ንማሕስእ ከም ዚሰላልዕ ሰላልዖ
እቲ ዝገበሮ ግና ነቦኡ ዀነ ነዲኡ ኣይነገሮምን
ወሪዱ ኸኣ ነታ ሰበይቲ ተዛረባ ንሳ ድማ ንሲምሶን ባህ በለቶ
ድሕሪ ቕሩብ መዓልቲ ኸኣ ኪወስዳ ተመልሰ ነቲ ገምቢ ኣንበሳ ኺርኢውን ኣግለሰ
እንሆ ድማ ኣብቲ ገረንገረ ኣንበሳ ዕስለ ንህብን መዓርን ነበረ
በእዳዉ ወሲዱ ከኣ እናበልዔ ኸደ ናብ ኣቦኡን ኣዲኡን መጺኡ ድማ ሀቦም በልዑ ኸኣ
ነቲ መዓር ካብ ገረንገረ ኣንበሳ ኸም ዝወሰዶ ግና ኣይነገሮምን
ኣቦኡ ድማ ናብታ ሰበይቲ ወረደ እቶም መንእሰይ ከምኡ ይገብሩ ነበሩ እሞ ሲምሶንውን ኣብኡ ድግስ ደገሰ
ኰነ ኸኣ ምስ ረአይዎ ምስኡ ዚዀኑ ሰላሳ ኣዕሩኽ ኣምጽኡሉ
ሲምሶን ከኣ ንኣታቶም ኣነ ግዳ ሕንቅሕንቅሊቶይ ክብለኩም እሞ ንእኡ በዘን ናይ ድግስ ሾብዓተ መዓልቲ ገሊጽኩም እንተ ነገርኩምኒ ሰላሳ ቐምሽ ልሕጺ እንጣጢዕን ሰላሳ ለውጢ ኽዳንን ክህበኩም እየ
ክትነግሩኒ እንተ ዘይከአልኩም ግና ንስኻትኩም ንኣይ ሰላሳ ቐምሽ ልሕጺ እንጣጢዕን ሰላሳ ለውጢ ኽዳንን ክትህቡኒ ኢኹም በሎም
እቲ ሕንቅሕንቅሊቶይካ ንገረና እሞ ክንሰምዖ በልዎ
ሽዑ ንሱ ካብቲ በላዒ ብልዒ ወጸ ካብቲ ሓያል ድማ ጥዑም ወጸ በሎም
ንሳቶም ከኣ ነቲ ሕንቅሕቅሊቶይ ብሰለስተ መዓልቲ እኳ ኺነግርዎ ኣይከአሉን
ኰነ ኸኣ ብሳብዐይቲ መዓልቲ ንሰበይቲ ሲምሶን ንሰብኣይኪ እቲ ሕንቅሕንቅሊቶይ ኪነግረና ሓባብልዮ እንተ ዘይኰነስ ንኣኽን ንቤት ኣቦኽን ብሓዊ ኸነንድደኩም ኢና
ከተንድዩና ዲኹም ዝጸዋዕኩም ና ከም ኡ ደይኰነን በልዋ
ሽዑ ሰበይቲ ሲም ሶን ኣብ ልዕሊኡ ዀይና እናበኸየት ጸሊእካኒ ኢኻ እምበር ኣይፈቶኻንን ንደቂ ህዝበይ ሕንቅሕንቅሊቶይ ኢልካዮምሲ ንኣይ ከኣ ኣይገለጽካለይን በለቶ
ንሱ ድማ ንእኣ እንሆ ነቦይን ነደይን እኳ ዘይገለጽኩሎምሲ ንኣኺዶ ኽገልጸልኪ እየ በላ
ንሳ ኸኣ በተን ሾብዓተ መዓልቲ ድግሶም ኣብ ልዕሊኡ ዀይና በኸየት
ኰነ ኸኣ ንሳ ስለ ዘጨነቐቶ በታ ሳብዓይቲ መዓልቲ ገለጸላ እሞ እቲ ሕንቅሕንቅሊቶይ ንደቂ ህዝባ ገለጸትሎም
እቶም ደቂ እታ ኸተማ ኸኣ በታ ሳብዐይቲ መዓልቲ ጸሓይ ከይዐረበት ካብ መዓር ዚጥዕም ሲ እንታይ እዩ ካብ ኣንበሳ ዚሕይልከ መን እዩ በልዎ
ንሱ ድማ ብኣርሔይ እንተ ዘይትሐርሱስ ነዚ ሕንቅሕንቅሊቶየይ ኣይምፈለጥኩምዎን ኔርኩም በሎም
መንፈስ እግዚኣብሄር ከኣ መጾ እሞ ናብ ኣስቃሎን ወረደ ካብኦም ከኣ ሰላሳ ሰብኣይ ቀተለ ንኣታቶም ገፊፉ ድማ ነቶም ሕንቅሕንቅሊቶዩ ዝገለጹሉ እቲ ለውጢ ኽዳውንቲ ሀቦም
ኵራኡ ድማ ነደደ ናብ ቤት ኣቦኡ ኸኣ ደየበ
እታ ሰበይቲ ሲምሶን ነቲ ብፍላይ ፈታዊኡ ዝነበረ ዓርኩ ተዋህበት
ኰነ ድማ ድሕሪ ቕሩብ መዓልቲ ብጊዜ ዓጺድ ስርናይ ሲምሶን ንሰበይቱ ማሕስእ ሒዙ በጽሓ እሞ ናብ ሰበይተይ ኣብ ሕልፍኚ ኽኣቱ እደሊ ኣሎኹ በለ
ኣቦኣ ግና ኪአቱ ኣይፈቐደሉን
ኣቦኣ ኸኣ ፈጺምካ ዝጸላእካያ መሲሉንስ ናብ ዓርክኻ ኣመርዕየያ እምበኣር ኣብ ክንድኣ እታ ኻብኣ እትጽብቕ ንእሽቶ ሓብታ ደኣ ንኣኻ ትኹን በለ
ሲምሶን ከኣ ድሕሪ ደጊም ኣነ ንፍልስጥኤማውያን ክፉእ እንተ ገበርክዎም በደል የብለይን በሎም
ሲምሶን ድማ ከይዱ ሰለስተ ሚእቲ ወኻርያ ሐዘ ፋናታት ወሲዱ ኸኣ ጭራ ምስ ጭራ ኣቋራንዩ ኣብ ማእከል ኣብ መንጎ ኽልተ ጭራ ሓደ ፋና ገበረ
ነቲ ፋናታት ብሓዊ ኣቃጺሉ ኸኣ ኣብ ማእከል ዘራእቲ ፍልስጥኤማውያን ፈነወን ቅሚጦን ዘይዕጹድ እኽልን ኣትክልቲ ኣውልዕን ከኣ ነደደ ሽዑ ፍልስጥኤማውያን እዚ ዝገበረ መን እዩ በሉ
ሲምሶን ሰብኣይ ጓሉ ነቲ ቲምናታዊ ሰበይቱ ወሲዱ ንዓርኩ ስለ ዝሀቦ ንሱ እዩ በሉ
እቶም ፍልስጥኤማውያን ድማ ደዪቦም ንእኣን ነቦኣን ብሓዊ ኣንደድዎም
ሲምሶን ከኣ ከምዚ እኳ እንተ ገበርኩም ኣነስ ኣጸቢቐ ሕነ ኽፈድየኩም እየ ድሕርቲ እየ ዝሐድጎ በሎም
ኣብ ምሕኵልትን ኣብ ስለፍን ከኣ ብርቱዕ መውቃዕቲ ወቕዖዎ
ወሪዱ ድማ ኣብ በዓቲ ኸውሒ ዔጣም ተቐመጠ
ሽዑ ፍልስጥኤማውያን ደዪቦም ኣብ ይሁዳ ሰፈሩ ኣብ ሌሒ ኸኣ ፋሕ በሉ
ሰብ ይሁዳ ድማ ስለምንታይ ናባና ደየብኩም በልዎም
ንሳቶም ከኣ ንሲምሶን ክንኣስሮ ከምቲ ዝገበረና ድማ ክንገብሮ ኢና ዝደየብና በሉ
ሽዑ ኻብ ይሁዳ ሰለስተ ሽሕ ሰብኣይ ናብ በዓቲ ኸውሒ ዔጣም ወረዱ ንሲምሶን ከኣ ፍልስጥኤማውያን ከም ዚገዝኡናዶ ኣይትፈልጥን ኢኻ እዚ ዝገበርካና ደኣ እንታይ እዩ በልዎ
ከምቲ ዝገበሩኒ ኸምኡ ገበርክዎም በሎም
ንሳቶም ከኣ ኣሲርና ኣብ ኢድ ፍልስጥኤማውያን ከነሕልፈካ ኢና ዝወረድና በልዎ
ሲም ሶን ድማ ንስኻትኩም ደኣ ኸይትጐብጡኒ ም ሐሉለይ በሎም
ንሳቶም ከኣ ኣይፋልናን ኣጽኒዕና ኣሲርና ደኣ ናብ ኢዶም ከነሕልፈካ ኢና እምበር ምቕታልሲ ኣይንቐትለካን ኢና ኢሎም ተዛረብዎ
ብኽልተ ሓድሽ ገመድ ኣሲሮም ድማ ካብቲ ኸውሒ ኣደየብዎ
ናብ ሌሒ ምስ መጸ ኸኣ እቶም ፍልስጥኤማውያን እልል እናበሉ ተቐበልዎ
መንፈስ እግዚኣብሄር ድማ ናብ ልዕሊኡ ወረደ እቲ ኣብ ቀላጽሙ ዝነበረ ኣግማድ ከኣ ሓዊ ኸም ዝበልዖ ፈትሊ እንጣጢዕ ኰነ
እቲ መእሰሪኡ ኸኣ ካብ ኣእዳዉ መኸኸ
ሓድሽ ምንጋጋ ኣድጊ ድማ ረኸበ ኢዱ ዘርጊሑ ኸኣ ወሰዶ እሞ ብእኡ ገይሩ ሽሕ ሰብኣይ ቀተለ
ሲምሶን ከኣ ብንምጋጋ ኣድጊ ሓደ ዅምራ ኤረ ኽልተ ዅምራ ብምንጋጋ ኣድጊ ሽሕ ሰብኣይ ቀተልኩ በለ
ኰነ ኸኣ ዘረባኡ ምስ ወድኤ ነቲ ምንጋጋ ኻብ ኢዱ ደርበዮ ነታ ቦታ ድማ ራማትሌሒ ሰመያ
ንሱ ኸኣ ኣዝዩ ጸምኤ እሞ ናብ እግዚኣብሄር ተማህለለ እዚ ዓብዪ ም ድሓን እዚ ንስኻ ብኢድ ባርያኻ ሀብካ ሕጂ ኸኣ ብጽም ኢ ኽመውት ኣብ ኢድ እቶም ዘይግዙራትውን ክወድቕ እየ በለ
ሽዑ ኣምላኽ ነታ ኣብ ሌሒ ዝነበረት ገንኦ ሰንጠቓ ካብኣ ድማ ማይ ወጸ
ምስ ሰተየ ድማ መንፈሱ ተመልሰ ሐወየ ኸኣ
ስለዚ ስማ ዔንሀቆረ ሰመያ ንሳ ኽሳዕ ሎሚ ኣብ ሌሒ ኣላ
ንሱ ድማ ብዘበን ፍልስጥኤማውያን ንእስራኤል ዕስራ ዓመት ፈረደ
ሲምሶን ድማ ናብ ጋዛ ኸደ ኣብኣ ኸኣ ሓንቲ ኣመንዝራ ሰበይቲ ረአየ እሞ ናብኣ አተወ
ንሰብ ጋዛ ሲምሶን ናብዚ አትዩ በልዎም
ንሳቶም ድማ ከበብዎ ኣብ ደገ እታ ኸተማ ኸኣ ምሉእ ለይቲ ድብቕ አንበሩሉ
እንሆ ምስ በርሄ ኽንቀትሎ ኢሎም ድማ ምሉእ ለይቲ ስቕ በሉ
ሲምሶን ከኣ ክሳዕ ፍርቂ ለይቲ ደቀሰ
ፍርቂ ለይቲ ምስ ኰነ ድማ ተንሲኡ ነቲ መዓጹ ደገ እታ ኸተማ ምስ ክልተ ልዳውቱን ምስ መሸጐሪኡን ሒዙ መንቈሶ ኣብ መንኵቡ ገይሩ ድማ ናብ ርእሲ እቲ ኣብ መንጽር ኬብሮን ዘሎ ኸረን ኣደየቦ
ድሕርዚ ኸኣ ኰነ ኣብ ለሰ ሾሬቅ ደሊላ ዝስማ ሰበይቲ ፈተወ
እቶም ሹምማቲ ፍልስጥኤማውያን ድማ ናብኣ ደዪቦም ኣሲርና ኽንመልኮስ ከመይ ጌርና ኸም እንኽእሎ እቲ ዓብዪ ሓይሉውን ብምንታይ ምዃኑ ኽትርእዪ ሐባብልዮ ንሕና ኸኣ ነፍሲ ወከፍና ሽሕን ሚእትን ሲቃል ብሩር ክንህበኪ ኢና በልዋ
ደሊላ ድማ ንሲም ሶን እዚ ዓብዪ ሓይልኻ ብም ንታይ ም ዃኑ ክትምለኽሲ ኸመይ ከም እትእሰር በጃኻ ንገረኒ በለቶ
ሲምሶን ድማ ብሾብዓተ ሓድሽ ዘይነቐጸ ም ራን እንተ ኣሰሩኒ እደክም ከም ማንም ሰብ ከኣ እኸውን በላ
ሽዑ እቶም ሹማም ቲ ፍልስጥኤማውያን ሾብዓተ ሓድሽ ዘይነቐጸ ምራን ኣምጽኡሉ እሞ ብእኡ ኣሰረቶ
ኣብ ሕልፍኝኣ ድቡቓት ኣቐሚጣ ነበረት እሞ ሲምሶን ፍልስጥኤማውያን እነዉ ኣብ ልዕሌኻ በለቶ
ሽዑ ነቲ ምውራንቲ ሓዊ ዘጨነዎ ፈትኒ ኸም ዚምናህ ምንህንህ ኣበሎ
እቲ ሓይሉ ብምንታይ ምዃኑ ድማ ኣይተፈልጠን ደሊላ ኸኣ ንሲም ሶን እንሆ ኣላጊጽካለይ ሓሶት ድማ ተዛሪብካኒ ኢኻ ሕጂ ብምንታይ ከም እትእሰር በጃኻ ንገረኒ በለቶ
ንሱ ድማ ገለ ዕዮ ብዘይ ተዐየሉ ሓድሽ ገመድ ኣጽኒዖም እንተ ኣሰሩኒ እደክም ከም ማንም ሰብ ከኣ እኸውን በላ
ደሊላ ድማ ሓድሽ ገመድ ወሲዳ ንሲም ሶን ብእኡ ኣሰረቶ
ሲም ሶን ፍልስጥኤማውያን እነዉ ኣብ ልዕሌኻ በለቶ
እቶም ድቡቓት ከኣ ኣብቲ ሕልፍኚ ነበሩ
ካብ ቀላጽሙ ድማ ከም ፈትሊ በተኾ
ደሊላ ኸኣ ንሲምሶን ክሳዕ ሕጂ ኣላጊጽካለይ ሓሶት ተዛረብካኒ ኢኻ ብምንታይ ከም እትእሰር ደኣ ንገረኒ በለቶ
ነቲ ሾብዓተ ሽርበ ርእሰይ ም ስ ቅጥኒ እንተ ኣለም ክዮ በላ
ኣብ ሽኻል ኣሲራቶ ድማ ሲም ሶን ፍልስጥኤማውያን እነዉ ኣብ ልዕሌኻ በለቶ
ንሱ ድማ ካብ ድቃሱ ተበራቢሩ ነቲ ሽኻል ማእለማን ነቲ ቕጥንን መንቈሶ
ንሳ ኸኣ ልብኻ ዘይምሳይ ክነሱ ደአ ከመይ ጌርካ ኢኻ እፈትወኪ እየ እትብለኒ ዘሎኻ ሰለስተ ሳዕ ኣላጊጽካለይ እዚ ዓብዪ ሓይልኻ ብምንታይ ምዃኑውን ኣይነገርካንን በለቶ
ኰነ ኸኣ ኵሉ መዓልቲ ብዘረባኣ ላሕ ምስ ኣበለቶን ምስ ኣሰቀየቶን ነፍሱ ኽሳዕ ሞት ተጨነቐት
ኵሉ ልቡ ኸኣ ገለጸላ ኣነ ኻብ ከርሲ ኣደይ ጀሚረ ናዝራዊ ኣምላኽ እየ እሞ ናብ ልዕሊ ርእሰይ መላጸ ኣይሐለፈን ስለዚ እንተ ተላጼኹ ሓይለይ ካባይ ይኸይድ እደክም ድማ ከም ኵሉ ሰብ ከኣ እኸውን በላ
ደሊላ ድማ ኵሉ ልቡ ኸም ዝገለጸላ ም ስ ረአረየት ነቶም ሹማም ቲ ፍልስጥኤማውያን ልኢኻ ጸውዓቶም ኵሉ ልቡ ገሊጹለይ እዩ እሞ ሕጂ ደይቡ በለቶም
ሽዑ እቶም ሹማምቲ ፍልስጥኤማውያን እቲ ገንዘብ ኣብ ኢዶም ሒዞም ናብኣ ደየቡ
ንሳ ኸኣ ኣብ ኣብራኻ ኣደቀሰቶ ሓደ ሰብኣይ ጸዊዓ ድማ ነቲ ሾብዓተ ሽርበ ርእሱ ኣላጸየት ክትመልኮ ኸኣ ጀመረት ሓይሉውን ካብኡ ኸደ
ሲምሶን ፍልስጥኤማውያን እነዉ ኣብ ልዕሌኻ በለቶ
ንሱ ድማ ካብ ድቃሱ ተበራበረ እግዚኣብሄር ከም ዝሐደጎ ኣይፈለጠን እሞ ከም ቀዳማይ ግዝያት ፍንሕንሕ ኢለ ኽወጽእ እየ ኢሉ ሐሰበ
እቶም ፍልስጥኤማውያን ግና ሒዞም ኣዒንቱ ጐጥጐጥዎ
ናብ ጋዛ ኣውሪዶም ድማ ብመቐውሕ ኣስራዚ ኣሰርዎ ኣብቲ ቤት እሱራት ከኣ ይጥሕን ነበረ
እቲ ጸጒሪ ርእሱ ግና ድሕሪ ምልጻዩ ኺበቊል ጀመረ
እቶም ሹማምቲ ፍልስጥኤማውያን ከኣ ኣምላኽና ንሲምሶን ጸላኢና ኣብ ኢድና ሂቡና ኢሎም ንዳጎን ኣምላኾም ብዙሕ መስዋእቲ ኺስውኡን ኪሕጐሱን ተአከቡ እቶም ህዝቢ ምስ ረአይዎ ድማ ነቲ ንሃገርና ዘጥፍኤን ንብዙሓት ካባና ዝቐተለን ጸላኢና ኣምላኽና ኣብ ኢድና ሂቡና ኢሎም ንኣምላኾም ወደስዎ
ዀነ ኸኣ ልቦም ምስ ተሐጐሰ ንሲምሶን ኬስሕቐና ጸውዕዎ በሉ
ንሲምሶን ከኣ ካብ ቤት ማእሰርቲ ኣምጽእዎ ኣብ ቅድሚኦም ኰይኑውን የስሕቖም ነበረ ኣብ መንጎ ኣዕኑድ ከኣ ደው ኣበልዎ
ሲምሶን ድማ ነቲ ብኢዱ ዝሐዞ ቘልዓ ነቲ ንቤት ጾይሩ ዘሎ ኣዕኑድ ሒዘ ኽጽግዖስ ናብኡ ምርሓኒ በሎ
እታ ቤት ድማ ሰብኣይን ሰበይትን መሊኣ ነበረት
እቶም ሹማምቲ ፍልስጥኤማውያን ከኣ ኵሎም ኣብኣ ነበሩ
ሲምሶን ኪስሐቕ ከሎ ድማ ኣብ ልዕሊ ናሕሲ ዀይኖም ዚርእዩ ኣስታት ሰለስተ ሽሕ ሰብኣይን ሰበይትን ነበሩ
ሲምሶን ከኣ ዎ እግዚኣብሄር ዎ ጐይታ በጃካ ዘክረኒ
ኣታ ኣምላኸይ ንፍልስጥኤማውያን ሓንሳእ ሕነ እዘን ክልቲኤን ዓይነይ ክፈድዮምሲ በጃኻ ነዛ ጊዜ እዚኣ ጥራይ ሓይሊ ሀበኒ ኢሉ ናብ እግዚኣብሄር ተማህለለ
ሽዑ ሲምሶን ነቲ ቤት ዝጾረ ኽልተ ዓንዲ ማእከል ነቲ ሓደ ብየማኑ ነቲ ሓደ ኸኣ ብጸጋሙ ሓዞ
ሲምሶን ድማ ነፍሰይ ምስ ፍልስጥኤማውያን ትሙት በለ
ብሓይሊ ኸኣ ተጐበጠ እታ ቤት ድማ ናብ ልዕሊ እቶም ሹማምትን ኣብ ልዕሊ እቲ ኣብኡ ዝነበረ ዅሉ ህዝብን ወደቐት
ካብቶም ብህይወቱ ኸሎ ዝቐተሎም ከኣ ብሞቱ ዝቐተሎም ምዉታት በዝሑ
ሽዑ ኣሕዋቱን ብዘለዉ ቤት ኣቦኡን ወሪዶም ሒዞሞ ደየቡ ኣብ መቓብር ኣቦኡ ማኖኣ ኣብ መንጎ ጾርዓን ኤሽታኦልን ቀበርዎ
ንእስራኣኤል ድማ ዕስራ ዓመት ፈረደ
ኣብ ከረን ኤፍሬም ሚካ ዝስሙ ሰብኣይ ነበረ
ነዲኡ ድማ እቲ እተወስደኪ እሞ ዝረገምክሉ እናሰማዕኩ እተዛረብክሉ ሽሕን ሚእትን ሲቃል ብሩር ኣነ ወሲደዮ እቲ ብሩር እንሆ ምሳይ ኣሎ በላ
ኣዲኡ ኸኣ ወደየ እግዚኣብሄር ይባርኽካ በለቶ
ነቲ ሽሕን ሚእትን ሲቃል ብሩር ነዲኡ መለሰላ
ኣዲኡ ድማ እዚ ብሩርዚ ንወደይ እትጸርበን ዝፈሰሰን ምስሊ ምእንቲ ኺግበሮስ እዚ ብሩርዚ ንእግዚኣብሄር ፈጺመ ቐዲሰዮ ኣሎኹ ሕጂ ኸኣ ክመልሰልካ እየ በለቶ
ንሱ ኸኣ እቲ ብሩር ነዲኡ መለሰላ ኣዲኡ ድማ ክልተ ሚእቲ ሲቃል ወሲዳ ነንጠረኛ ሀበቶ
ንሱ ኸኣ ንእኡ እተጸርበ ምስልን ዝፈሰሰ ምስልን ገበሮ ኣብ ቤት ሚካ ኸኣ ነበረ
እቲ ሰብኣይ ሚካ ቤት ኣምላኽ ነበሮ ኤፎድን ተራፊምን ድማ ገበረ ንሓደ ኻብ ደቁ ኸኣ ካህኑ ኪኸውን ቀደሶ
በታ ጊዜ እቲኣ ኣብ እስራኤል ንጉስ ኣይነበረን እሞ ነፍሲ ወከፍ ቅኑዕ ኰይኑ እተራእዮ ገበረ
ኣብ ቤትልሄም ይሁዳ ኻብ ዓሌት ይሁዳ ሓደ መንእሰይ ነበረ
ንሱ ሌዋዊ እዩ ንሱ ኸኣ ኣብኡ ወሰንተኛ ዀይኑ ይቕመጥ ነበረ
እቲ ሰብኣይ ኣብ ዝረኸበ ቦታ ኪቕመጥ ካብታ ኸተማ ካብ ቤትልሄምይሁዳ ኸደ
መገዱ ኪኸይድ ከሎ ድማ ኣብ ከረን ኤፍሬም ናብ ቤት ሚካ መጸ
ሚካ ኸኣ ካበይ መጺእካ ኢኻ በሎ
ንሱ ድማ ኣነ ኻብ ቤትልሄምይሁዳ ሌዋዊ እየ ኣነ ኣብ ዝረኸብኩ ቦታ ክቕመጥ እኸይድ ኣሎኹ በሎ
ሚካ ኸኣ ምሳይ ተቐመጥ እሞ ኣቦን ካህንን ኩነኒ ኣነ ድማ ንዓመት ዓሰርተ ሲቃል ብሩርን ዚግባእ ክዳውንትን ቀለብካን ክህበካ እየ በሎ
ሽዑ እቲ ሌዋዊ አተወ
እቲ ሌዋዊ ድማ ምስቲ ሰብኣይ እቲ ኪቕመጥ ፈተወ
እቲ መንእሰይ ከኣ ከም ሓደ ኻብ ደቁ ዀኖ
ሚካ ድማ ነቲ ሌዋዊ ቀደሶ እቲ መንእሰይ ከኣ ካህኑ ዀነ
ኣብ ቤት ሚካ ኸኣ ነበረ
ሚካ ድማ ሌዋዊ ኻህን ኣሎኒ እሞ እግዚኣብሄር ጽቡቕ ከም ዝገበረለይ ሕጂ ፈለጥኩ በለ
በቲ ዘበን እቲ ኣብ እስራኤል ንጉስ ኣይነበረ እቶም ነገድ ዳን ድማ ክሳዕ እታ መዓልቲ እቲኣ ኣብ መንጎ ነገዳት እስራኤል ርስቲ ኣይበጽሖምን ነበረ እሞ በቲ ዘበን እቲ ዚነብሩሉ ርስቲ ይደልዩ ነበሩ
ሽዑ እቶም ደቂ ዳን ምድሪ ኺስልዩን ኪምርምሩን ካብ ዓሌቶም ካብ ብዘሎ ፍቕዶም ሓሙሽተ ሰብኣይ ሓያላት ሰባት ካብ ጾርዓን ካብ ኤሽታዖልን ሰዲዶም ድማ ኬድኩም ነታ ምድሪ መርምርዋ በልዎም
ንሳቶም ከኣ ናብ ከረን ኤፍሬም ናብ ቤት ሚካ መጹ ኣብኣውን ሐደሩ
ንሳቶም ኣብ ቤት ሚካ ኸለዉ ድምጺ እቲ መንእሰይ ሌዋዊ ኣለለይዎ እሞ ናብኡ ኣግሊሶም መን ናብዚ ኣምጽኣካ ኣብዚኸ ንስኻ እንታይ ትገብር ኣሎኻ ኣብዚስ እንታይ ኣሎኳ በልዎ
ንሱ ድማ ሚካ ኸምዝን ከምዝን ገበረለይ ንሱ ኣሕዲሩኒ ኣነ ኸኣ ካህን ኰንክዎ በሎም
ንሳቶም ድማ እዛ ንሕና እንኸዳ ዘሎና መገዲ እትቐንዓና እንተ ዀይና ኽንፈልጥሲ በጃኻ ንኣምላኽ ጠይቐልና በልዎ
እቲ ኻህን ድማ እዛ እትኸድዋ ዘሎኹም መገዲ ኣብ ቅድሚ እግዚኣብሄር እያ እሞ ብሰላም ኪዱ በሎም
እቶም ሓሙሽተ ሰብኣይ ከዱ ኣብ ላይሽ ድማ ኣተዉ ነቲ ኣብኡ ዘሎ ህዝቢ ተአሚኑ ኸም ስርዓት ሲዶናውያን ብህድኣትን ብእምነትን ከም ዚቕመጥ ረአየ
ኣብታ ሃገር ከኣ ገለ ኽፉእ ዚገብሮም በዓል ስልጣን ኣይነበረን ንሳቶም ካብ ሲዶናውያን ርሑቓት ነበሩ ምስ ገለ ሰብ እኳ ነገር ኣይነበሮን
ናብ ጾርዓን ኤሽታዖልን ከኣ ናብ ኣሕዋቶም መጹ እቶም ኣሕዋቶም ድማ እንታይ ተውርዩልና በልዎም
ንሳቶም ከኣ ነታ ሃገር ርኢናያ ኢና እሞ እንሆ ድማ ብዙሕ ጽብቕቲ እያ ንስኻትኩም ስቕዶ ኢልኩም ኬድኩም ነታ ሃገር ክትአትውዋን ክትወርስዋን ኣይትደንጕዩ
ኣምላኽ ንእኣ ኣብ ኢድኩም ሂቡኩም እዩ እሞ ተንስኡ ንደይቦም
ናብኣ ምስ በጻሕኩም ናብ ተአሚኑ ዚነብር ህዝቢ ኽትአትዉ ኢኹም
እታ ሃገር ከኣ ኣዝያ ገፋሕ እያ ኣብ ምድሪ ዘሎ ዅሉ ነገር ዘይጐድላ ቦታ እያ በልዎም
ሽዑ ኻብ ዓሌት ደቂ ዳን ሹድሽተ ሚእቲ ሰብኣይ ኣጽዋር ውግእ ተዐጢቖም ካብ ጾርዓን ካብ ኤሽታዖልን ነቐሉ
ደዪቦም ከኣ ኣብ ቅርያትየዓሪም ናይ ይሁዳ ሰፈሩ
ስለዚ እታ ቦታ እቲኣ ኽሳዕ ሎሚ ሰፈር ዳን ትበሀል ኣላ
እንሃ ኣብ ድሕሪ ቅርያትየዓሪም ኣላ
ካብኣ ንኸረን ኤፍሬም ሐሊፎም ናብ ቤት ሚካ መጹ
ሽዑ እቶም ንሃገር ላይሽ ኪስልዩ ኸይዶም ዝነበሩ ሓሙሽተ ሰብኣይ ነቶም ኣሕዋቶም ኤፎድን ተራፊምን እተጸርበ ምስልን ዝፈሰሰ ምስልን ኣብዘን ኣባይቲ እዚኤን ከም ዘሎስ ትፈልጡዶ ኣሎኹም ሕጂ ድማ እትገብርዎ ፍለጡ ኢሎም መለሱሎም
ናብ ቤት እቲ ኣብ ቤት ሚካ ዚነብር መንእሰይ ሌዋዊ ኣግሊሶም ብዛዕባ ጥዕናኡ ጠየቕዎ
እቶም ካብ ደቂ ዳን ኣጽዋር ውግእ እተዐጥቁ ሹድሽተ ሚእቲ ሰብኣይ ኣብ ኣፍ ደገ ደው ኢሎም ነበሩ
እቶም ነታ ሃገር ኪስልዩ ኸይዶም ዝነበሩ ሓሙሽተ ሰብኣይ ድማ እቲ ኻህን ምስቶም ኣጽዋር ውግእ እተዐጥቁ ሹድሽተ ሚእቲ ሰብኣይ ኣብ ኣፍ ደገ ደው ኢሉ ኸሎ ደዪቦም ናብኡ ኣትዮም ነቲ እተጸርበ ምስልን ነቲ ኤፎድን ንተራፊምን ነቲ ዝፈሰሰ ምስልን ወሰዱ
እዚኣቶም ናብ ቤት ሚካ አትዮም ነቲ እተጸርበ ምስልን ነቲ ኤፎድን ንተራፊምን ነቲ ዝፈሰሰ ምስልን ምስ ወሰዱ እቲ ኻህን እንታይ ትገብሩ ኣሎኹም በሎም
ንሳቶም ከኣ ስቕ በል ኣፍካ ብኢድካ ሒዝካ ምሳና ኺድ እሞ ኣቦን ካህንን ኩነና
ኣብ ቤት ሓደ ሰብኣይ ካህን ምዃንዶ ወይ ኣብ ሓደ ነገድን ኣብ ሓደ ዓሌትን ኣብ እስራኤል ካህን ምዃን ይሔሸካ በልዎ
ሽዑ ልቢ እቲ ኻህን ተሐጐሰ እሞ ነቲ ኤፌድን ንተራፊምን ነቲ እተጸርበ ምስልን ወሲዱ ኣብ ማእከል እቲ ህዝቢ ኣተወ
ተመሊሶም ድማ ቈልዑን ማልን እቲ ኽቡር ነገርን ቀቅድሚኦም ገይሮም ከዱ
ንሳቶም ካብ ቤት ሚካ ምስ ረሐቑ ከኣ እቶም ጐረባብቲ ቤት ሚካ ዝነበሩ ሰባት ብአውያት ተአኪቦም ንደቂ ዳን ኣርከብዎም
ንደቂ ዳን ድማ ጸውዕዎም
ንሳቶም ከኣ ገጾም መሊሶም ንሚካ ብኣውያት እትእከብ እንታይ ኴንካ ኢኻ በልዎ
ንሱ ድማ ንስኻትኩም ነቶም ዝገበርክዎም ኣማልኽተይን ነቲ ኻህንን ሒዝኩም ትኸዱ ኣሎኹም ከመይ ኢልኩም እንታይ ኴንካ ኢኻ እትብሉኒ ደጊም ከ እንታይ ተሪፉኒ እዩ በሎም
እቶም ደቂ ዳን ከኣ ነፍሶም እተመረረት ሰባት ከይገጥሙልኩም እሞ ንነፍስኻን ንነፍሲ ቤተ ሰብካን ከይተጥፍእሲ ቃልካ ኣባና ኣይሰማዕ በልዎ
እቶም ደቂ ዳን ድማ መገዶም ከዱ
ሚካ ኸኣ ካብኡ ከም ዚሕይሉ ምስ ረአየ ተመሊሱ ናብ ቤቱ መጸ
ንሳቶም ድማ ነቲ ሚካ ዝገበሮን ነቲ ዝነበሮ ኻህንን ሒዞም ናብቲ ሀዲኡን ተአሚኑን ዝነበረ ህዝቢ ናብ ላይሽ መጹ
ብስሕለት ሴፍ ቀተልዎም ነታ ኸተማ ኸኣ ብሓዊ ኣንደድዋ
ንሳ ኻብ ሲዶን ርሕቕቲ ነበረት ምስ ካልእ ሰብ ድማ ዝገበርዎ ነገር ኣይነበሮምን እሞ ዜድሕኖም ኣይነበረን
ንሳ ኸኣ ኣብቲ ኣብ ቤትሬሖብ ዘሎ ለሰ እያ ዘላ
ነታ ኸተማ ድማ ሰሪሖም ተቐመጥዋ
ስም እታ ኸተማ ድማ ብስም እቲ ንእስራኤል እተወልደሉ ዳን ኣቦኦም ዳን ኢሎም ሰመይዋ
ቅድም ግና ስም እታ ኸተማ ላይሽ ይበሀል ነበረ
እቶም ደቂ ዳን ድማ ነቲ ጽሩብ ምስሊ ንርእሶም ኣቘምዎ
ክሳዕ እታ ሃገር እትማረኸላ መዓልቲ ዮናታን ወዲ ጌርሾም ወዲ ሙሴ ንሱን ደቁን ንነገድ ደቂ ዳን ካህናቶም ኰኑ
እታ ቤት ኣምላኽ ኣብ ሲሎ ኽሳዕ ዘላ ዅሉ ዘበን ነቲ ሚካ ዝገበሮ ጽሩብ ምስሊ ንኣታቶም ኣቚሞምዎ ነበሩ
ኰነ ኸኣ በቲ ኣብ እስራኤል ንጉስ ዘይነበሮ ዘበን ሓደ ሌዋዊ ሰብኣይ ንኸረን ኤፍሬም ኣብ ወገን ንየው ወሰንተኛ ዀይኑ ይቕመጥ ነበረ
ንሱ ኻብ ቤትልሄምይሁዳ ሰበይቲ ወሰን ወሰደ
እታ ሰበይቲ ወሰኑ ኸኣ መንዘረት ካብኡ ናብ ቤት ኣቦኣ ናብ ቤትልሄምይሁዳ ኸይዳ ኸኣ ኣብኣ ኣርባዕተ ወርሒ ዚኸውን ጊዜ ተቐመጠት
እቲ ሰብኣያ ድማ ልባ ኣፍትዩ ኺመልሳ ተንሲኡ ደድሕሪኣ ኸደ
ጊልያኡን ክልተ ኣድግን ከኣ ምስኡ ነበሩ
ንሳ ድማ ናብ ቤት ኣቦኣ ኣእተወቶ ኣቦ እታ መርዓት ምስ ረአዮ ኸኣ ተሐጒሱ ተቐበሎ
እቲ ሓሙኡ ኣቦ እታ መርዓት ድማ ግዲ በሎ እሞ ሰለስተ መዓልቲ ምስኡ ተቐመጠ
በልዑን ሰተዩን ኣብኡ ኸኣ ሐደሩ
ኰነ ኸኣ በታ ራብዐይቲ መዓልቲ ኣንጊሆም ተንስኡ ኪኸይድ ድማ ተላዕለ
ኣቦ እታ መርዓት ንሰብኣይ ጓሉ ቊራስ እንጌራ በሊዕካ ልብኻ ኣጽንዕ እሞ ድሕርቲ ኽትከዱ በሎ
ኮፍ ኢሎም ድማ ክልቲኦም ብሓንሳእ በልዑን ሰተዩን
ኣቦ እታ መርዓት ከኣ ነቲ ሰብኣይ በጃኻ ፈቲኻ ሕደር ልብኻውን ይተሐጐስ በሎ
እቲ ሰብኣይ ግና ኪኸይድ ተንስኤ እቲ ሓሙኡ ደኣ ግዲ በሎ እሞ መሊሱ ኣብኡ ሓደረ
ብሓምሰይቲ መዓልቲ ድማ ኪኸይድ ኣንጊሁ ተንስኤ
ኣቦ እታ መርዓት ከኣ በጃኻ ልብኻ ኣጽንዕ ምድሪ ኽሳዕ ዚውልውል ጽናሕ በሎ ክልቲኦም ድማ በልዑ
እቲ ሰብኣይ ምስታ ሰበይቲ ወሰኑን እቲ ጊልያኡን ኪኸይድ ምስ ነቐለ ሓሙኡ ኣቦ እታ መርዓት እንሆ መዓልቲ ኺዓርብ ኢሉ በጃኻ ሕደሩ እንሆ መዓልቲ መስዩ እዩ እሞ ሕደር ልብኻ ይተሐጐስ ጽባሕ ድማ ናብ ቤትካ ኽትከይድሲ ኣንጊህኩም መገድኹም ኪዱ በሎ
እቲ ሰብኣይ ግና ኪሐድር ኣይፈተወን እሞ ተንሲኡ ኸደ ክሳዕ መንጽር ይቡስ መጸ ንሳ ኸኣ የሩሳሌም እያ
እተን ጽዑናት ኣእዱግን እታ ሰበይቲ ወሰኑን ድማ ምስኡ ነበራ
ኣብ ይቡስ ምስ በጽሑ ምድሪ ኣዝያ መስያ ነበረት እሞ እቲ ጊልያ ንጐይታኡ በጃኻ ንዓ ናብዛ ኸተማ ይቡሳውያን ኣግሊስና ኣብኣ ንሕደር በሎ
ጐይታኡ ኸኣ ካብ ደቂ እስራኤል ናብ ዜብላ ኸተማ ጓኖት ኣይንኣቱን
ናብ ጊብዓ ደኣ ንሕለፍ በሎ
ነቲ ጊልያኡ ድማ ንዓናይ ናብ ሓንቲ ኻብዘን ቦታታት እዚኤን ንቕረብ እሞ ኣብ ጊብዓ ወይ ኣብ ራማ ንሕደር በሎ
ሐሊፎም ድማ ከዱ ኣብ ጥቓ ጊብዓ እታ ናይ ብንያም ጸሓይ ዐረበቶም
ኣብ ጊብዓ አትዮም ኪሐድሩ ናብኣ ኣግለሱ
ምስ ኣተዉ ኸኣ ኣብ ኣደባባይ እታ ኸተማ ተቐመጡ ኣብ ቤቱ ኼሕድሮም እተቐበሎም ሰብ ግና ኣይነበረን
እንሆ ድማ ሓደ ኣረጊት ሰብኣይ ምሸት ካብ ዕዮኡ ኻብ መሮር መጸ
እዚ ሰብኣይ እዚ ከኣ ካብ ከረን ኤፍሬም መጺኡ ወሰንተኛ ዀይኑ ኣብ ጊብዓ ይቕመጥ ነበረ ሰብ እታ ቦታ ግና ብንያማውያን ነበሩ
ዓይኑ ቛሕ እንተ ኣበለ ነቲ ሓላፍ መገዲ ሰብኣይ ኣብ ኣደባባይ እታ ኸተማ ተቐሚጡ ረአዮ
እቲ ኣረጊት ሰብኣይ ከኣ ናበይ እትኸይድ ኢኻ ካበይከ መጺእካ በሎ
ንሱ ድማ ንሕና ኻብ ቤትልሄም ይሁዳ ንኸረን ኤፍሬም ናብ ወገን ንየው እንሐልፍ ኢና ኣነ ኻብኡ እየ ናብ ቤትልሄም ይሁዳ ደኣ ኸይደ ነይረ ሕጂ ኸኣ ናብ ቤት እግዚኣብሄር እኸይድ ኣሎኹ ኣብ ቤቱ ዜሕድረኒ ሰብ ድማ ስኢነ
ነእዱግና ዚኸውን ሓሰርን ጥረን ንኣይን ነዛ ገረድካን ነዚ ምስ ገላዉኻ ዘሎ ጊልያን እንጌራን ወይንን ኣሎና ዚጐድለና ነገር የልቦን በሎ
እቲ ኣረጊት ሰብኣይ ድማ ሰላም ይሀሉኻ ሓንትስ ኣብዚ ኣደባባይ ደኣ ኣይትሕደር እምበር ዝጐደለካ ዘበለ ኻባይ ድለዮ በሎ
ናብ ቤቱ ኣእትዩ ኸኣ ነተን ኣእዱግ ዚብላዕ ሀበን ኣእጋሮም ተሐጺቦም ከኣ በልዑን ሰተዩን
ንሳቶም ልቦም ምስ ተሐጐሰ እንሆ ሰባት እታ ኸተማ ደቂ ብልያል ነታ ቤት ኣኽቢቦም ነቲ ማዕጾ ገርማዕማዕ ኣበልዎ ነቲ ኣረጊት ሰብኣይ በዓል ቤት ድማ ነዚ ኣብ ቤትካ ኣትዩ ዘሎ ሰብኣይ ክንፈልጦስ ኣውጽኣዮ ኢሎም ተዛረብዎ
እቲ ሰብኣይ በዓል ቤት ናባታቶም ወጺኡ ኣሕዋተይ ኣይፋልኩም በጃኹም ክፉእ ኣይትግበሩ እዚ ሰብኣይ እዚ ኣብ ቤተይ ካብ ኣተወስ እዚ ነውሪ እዚ ኣይትግበሩ
እንሆ ድንግል ጓለይን ሰበይቲ ወሰኑን ንኣታተን ከውጽኣልኩም ከም እተራእየኩም ጌርኩም ኣሕስርወን አብዚ ሰብኣይ እዚ ግና ከምዚ ዝበለ ነውሪ ነገር ኣይትግበሩ በሎም
እቶም ሰባት ግና ኪሰምዕዎ ኣይፈተዉን
ሽዑ እቲ ሰብኣይ ነታ ሰበይቲ ወሰኑ ሒዙ ናብኦም ኣብ ግዳም ኣውጽኣ
ንሳቶም ከአ ፈለጥዋ ምልእቲ ለይቲ ኽሳዕ ዚወግሕ ድማ ዐመጽዋ
ቀይሔጸሊም ኪቐድድ ከሎ ትኺድ ሐደግዋ
ኪወግሕ ምስ ጀመረ እታ ሰበይቲ ናብ ደገ እታ ጐይታኣ ዘለዋ ቤት መጺኣ ክሳዕ ዚበርህ ኣብኡ ወዲቓ ነበረት
እቲ ጐይታኣ ብጊሓት ተንሲኡ ማዕጾ እታ ቤት ከፈተ መገዱ ኪኸይድ ድማ ወጸ
እንሃ እታ ሰበይቲ ሰበይቲ ወሰኑ ኣብ ደገ እታ ቤት ወዲቓ ኣእዳዋ ኸኣ ኣብ ልዳት ዘርጊሓ ነበረት
ንሱ ድማ ተንስኢ ንኺድ በላ
ግናኸ ኣይመለሰትሉን
ሽዑ እቲ ሰብኣይ ኣብ ኣድጉ ጽዒንዋ ተላዒሉ ናብ ቦታኡ ኸደ
ኣብ ቤቱ ምስ አተወ ካራ ወሲዱ ነታ ሰበይቲ ወሰኑ ሒዙ በብብልዕቲ ኣብ ዓሰርተው ክልተ ቚራጽ ቈራረጻ እሞ ናብ ብዘላ ምድሪ እስራኤል ሰደዳ
ኰነ ድማ እዚ ዝረአየ ዅሉ ደቂ እስራኤል ካብ ምድሪ ግብጺ ኻብ ዝወጹ መዓልቲ ኸሳዕ ሎሚ ኸምዚ ዝመሰለ ዀይኑን ተራእዩን ኣይፈልጥን
ሕሰብዎን ተማኻኸሩሉን ተዛራረቡሉን በለ
ሽዑ ዅሎም ደቂ እስራኤል ወጹ እቲ ኣኼባ ድማ ካብ ዳን ክሳዕ ብኤርሸባዕን ምድሪ ጊልዓድን ከም ሓደ ሰብኣይ ኰይኑ ኣብ ቅድሚ እግዚኣብሄር ኣብ ሚጽጳ ተአከበ
ሓላቑ ዅሉ ህዝብን ኵሎም ነገዳት እስራኤልን ኣርባዕተ ሚእቲ ሽሕ ሴፍ ዚመልሕ ኣጋር ኣብቲ ማሕበር ህዝቢ ኣምላኽ ቀረቡ
እቶም ደቂ ብንያም ድማ ደቂ እስራኤል ንሚጽጳ ኸም ዝደየቡ ሰምዑ
ደቂ እስራኤል ድማ እዚ ኽፉእ ነገር እዚ ኸመይ ከም ዝዀነ ንገሩና በሉ
ሽዑ እቲ ሌዋዊ ሰብኣይ ሰብኣይ እታ እተቐትለት ሰበይቲ ኣነ ምስታ ሰበይቲ ወሰነይ ኣብ ጊብዓ ናይ ብንያም ክሐድር ኣቶኹ
እቶም ሰብ ጊቦዓ ድማ ተላዕሉኒ ኣብታ ዘሎኽዋ ቤት ብለይቲ ኸበቡኒ ኪቐትሉኒ ኸኣ ሐሰቡ ነታ ሰበይቲ ወሰነይውን ዐመጽዋ እሞ ሞተት
ኣነ ኸኣ ኣብ እስራኤል ርኽሰትን ዕብዳንን ስለ ዝገበሩ ነታ ሰበይቲ ወሰነይ ወሲደ ቘራረጽክዋ እሞ ናብ ብዘላ ምድሪ ርስቲ እስራኤል ሰደድክዋ
ኣቱም ደቂ እስራኤል ኵላትኩም እኔኹም ኣብዚ ተዛራረቡን ምኸሩን ኢሉ መለሰሎም
ኵሉ እቲ ህዝቢ ኸኣ ከም ሓደ ሰብኣይ ኰይኑ ተንሲኡ ኸምዚ በለ ካባና ሓደ እኳ ናብ ድንኳኑ ኣይኺድ ሓደ እኳ ናብ ቤቱ ኣይመለስ
ሕጂ ግና ንጊብዓ እንገብራ ነገር እዚ እዩ ዕጭ ኣውዲቕና ንደይባ
ናብ ጊብዓ ብንያም ከይዶም ከኣ ከምቲ ኣብ እስራኤል ዝገበረቶ ዕብዳን ኪገብርዋስ ነቲ ህዝቢ ስንቂ ዚወስዱ ካብ ኵሎም ነገድ እስራኤል ካብ ሚእትስ ዓሰርተ ካብ ሽሕ ከኣ ሚእቲ ካብ ዓሰርተ ሽሕውን ሽሕ ሰብኣይ ንውሰድ
ኵሎም ሰብ እስራኤል ድማ ከም ሓደ ሰብ ከይኖም ኣብታ ኸተማ ተአከቡ
እቶም ነገዳት እስራኤል ድማ ናብ ብዘሎ ነገድ ብንያም እዚ ኣባኻትኩም ዝዀነ ኽፉእ ነገር እንታይ እዩ ሕጂ ኸኣ ነቲ ኽፉእ ካብ እስራኤል ከነርሕቖስ ነቶም ኣብ ጊብዓ ዘለዉ ደቂ ብልያል ክንቀትሎም ሀቡና ኢሎም ሰባት ለኣኹ
እቶም ደቂ ብንያም ግና ቃል ኣሕዋቶም ደቂ እስራኤል ኪሰምዑ ኣይፈተዉን
እቶም ደቂ ብንያም ድማ ካብ ከተማታት ናብ ጊብዓ ተአከቡ እሞ ምስ ደቂ እስራኤል ኪዋግኡ ወጹ
በታ መዓልቲ እቲኣ ኻብ ከተማታት ዝወጹ ደቂ ብንያም ብጃካ እቶም ኣብ ጊብዓ ዚነብሩ ሾብዓተ ሚእቲ እተቘጽሩ ሕሩያት ሰብ ዕስራን ሹድሽተን ሽሕ ሴፍ ዚመልሑ ሰብ ተቘጽሩ
ካብ ኵሉ እዚ ህዝቢ እዚ ብጸጋማይ ኢዶም ወንጪፎም ንሓንቲ ጸጒሪ ዘይስሕቱ ሾብዓተ ሚእቲ ሕሩያት ሰብ ነበሩ
ሰብኡት እስራኤል ድማ ብጀካ ብንያም ኣርባዕተ ሚእቲ ሽሕ ሴፍ ዚመልሑ ሰብ ተቘጽሩ
እዚኣቶም ኵሎም ተዋጋእቲ ሰባት ነበሩ
ደቂ እስራኤል ድማ ተንሲኦም ናብ ቤትኤል ደዪቦም ምስ ደቂ ብንያም ንምውጋእ ካባናስ መን ቅድም ይድይበልና ኢሎም ንኣምላኽ ሐተትዎ
እግዚኣብሄር ከኣ ይሁዳ ይቐድም በለ
እቶም ደቂ እስራኤል ድማ ንጽብሒቱ ንግሆ ተንሲኦም ደየቡ እሞ ኣብ መንጽር ጊብዓ ሰፈሩ
ሰብ እስራኤል ከኣ ምስ ብንያም ኪዋግኡ ወጹ እቶም ሰብ እስራኤል ድማ ኪዋግእዎም ኣብ ጥቓ ጊብዓ ተሰለፉ
ደቂ ብንያም ከኣ ካብ ጊብዓ ወጺኦም በታ መዓልቲ እቲኣ ኻብ እስራኣኤል ዕስራን ክልተን ሽሕ ሰብኣይ ቀቲሎም ኣብ ምድሪ ኣውደቕዎም
እቶም ህዝቢ ሰብ እስራኤል ድማ በርቲዖም ኣብታ ቐዳመይቲ መዓልቲ ተሰሊፎምላ ዝነበሩ ቦታ መሊሶም ተሰለፉ
ደቂ እስራኤል ከኣ ደዪቦም ኣብ ቅድሚ እግዚኣብሄር ክሳዕ ምሸት ብኽይ ወዐሉ
ንእግዚኣብሄር ድማ መሊሰዶ ምስ ደቂ ሓወይ ብንያም ውግእ ክገጥም ኢሉ ሐተተ
እግዚኣብሄር ከኣ ደይብዎ በለ
እቶም ደቂ እስራኤል በታ ኻልኣይቲ መዓልቲ ድማ ናብ ደቂ ብንያም ቀረቡ
ብንያም ከኣ ካልኣይቲ መዓልቲ ኺቃባበሎም ካብ ጊብዓ ወጸ እሞ መሊሶም ካብ ደቂ እስራኤል ዓሰርተው ሾሞንተ ሽሕ ሰብኣይ ቀቲሎም ኣብ ምድሪ ኣውደቕዎም
እዚኣቶም ኵሎም ሴፍ ዚመልሑ ነበሩ
ሽዑ ዅሎም ደቂ እስራኤልን ኵሉ ህዝብን ናብ ቤትኤል ደዪቦም በኸዩ በታ መዓልቲ እቲኣ ኣብ ቅድሚ እግዚኣብሄር ተቐሚጦም ክሳዕ ምሸት ጾሙ
ዚሐርር መስዋእትን መስዋእቲ ምስጋናን ድማ ኣብ ቅድሚ እግዚኣብሄር ኣቕረቡ
በታ ጊዜ እቲኣ ታቦት ኪዳን ኣምላኽ ኣብኡ ነበረ እሞ ደቂ እስራኤል ንእግዚኣብሄር ሐተትዎ
ፊንሃስ ወዲ ኣልኣዛር ወዲ ኣሮን ከኣ በታ ጊዜ እቲኣ ኣብ ቅድሚኡ ይቐውም ነበረ እሞ መሊሰዶ ኸም ብሓድሽ ምስ ደቂ ሓወይ ብንያም ክዋጋእ ክወጽእ ወይስ ክሐድጎ በለ
እግዚኣብሄር ድማ ጽባሕሲ ኣብ ኢድካ ኽህበካ እየ እሞ ደይቡ ደኣ በለ
እስራኤል ከኣ ንጊብዓ ብዙርያኣ ድብቕ ኣንበረላ
በታ ሳልሰይቲ መዓልቲ ድማ ደቂ እስራኤል ናብ ደቂ ብንያም ደየቡ ከምተን ቀዳሞት ግዝያት ኣብ ቅድሚ ጊብዓ ተሰለፉ
እቶም ደቂ ብንያም ድማ ወጺኦም ነቲ ህዝቢ ኺቃባበልዎ ኻብታ ኸተማ ተሳሕቡ ኣብተን ክልተ መገዲ ሓንቲ ንቤትኤል ኣቢላ እትድይብ ሓንቲ ድማ ንመሮር ጊብዓ እተብል ከምተን ቀዳሞት ግዝያት ካብቲ ህብዚ ካብ ደቂ እስራኤል ሰላሳ ዚዀኑ ሰባት ኪወቕዑን ኪቐትሉን ጀመሩ
እቶም ደቂ ብንያም ድማ ከምቲ መጀመርታ ኣብ ቅድሜና ተሳዕሩ በሉ
ደቂ እስራኤል ግና ካብ ከተማ ናብ መገድታት ክንስሕቦምሲ ንህደም ደኣ በሉ
ኵሎም ሰብ እስራኣኤል ከኣ ካብ ቦታኦም ተንሲኦም ኣብ በዓልታማር ተሰለፉ
እቲ ድብቕ እስራኤል ድማ ካብታ ቦታኡ ካብ መዓረህጊብዓ ወጸ
ካብ ብዘሎ እስራኤል እተሐርዩ ዓሰርተ ሽሕ ሰብ ናብ መንጽር ጊብዓ መጹ እቲ ውግእ ከኣ በርትዔ ደቂ ብንያም ግና ክፉእ ከም ዝበጽሖም ኣይፈለጡን
እግዚኣብሄር ድማ ንብንያም ኣብ ቅድሚ እስራኤል ከም ዚሰዐር ገበሮ
ደቂ እስራኤል ከኣ በታ መዓልቲ እቲኣ ኻብ ብንያም ዕስራን ሓሙሽተን ሽሕን ሚእትን ሰብኣይ ቐተሉ
እዚኣቶም ኵሎም ሴፍ ዚመልሑ ነበሩ ደቂ እስራኤል ከኣ በቲ ኣብ ጊብዓ ዘንበርዎ ድብቕ ስለ እተአመኑ ንደቂ ብንያም ቦታ ሀብዎም እሞ እቶም ደቂ ብንያም ከም እተሳዕሩ ረአዩ
እቶም ድቡቓት ድማ ቀልጢፎም ናብ ጊብዓ ጐየዩ እሞ እቶም ድቡቓት ጥሒሶም ንብዘላ እታ ኸተማ ብስሕለት ሲፍ ወቕዕዋ
ንሰብ እስራኤል ካብታ ኸተማ ብርቱዕ ትኪ ኸም ዚለዐል ኪገብሩ ምስቶም እተደበቑ ምልክት ነበሮም
እቶም ሰብ እስራኤል ድማ በቲ ውግእ ገጾም መለሱ ብንያም ከኣ ብርግጽ ከምቲ ቐዳማይ ውግእ ኣብ ቅድሜና ተሳዒሮም በሉ እሞ ካብ ሰብ እስራኤል ሰላሳ ዚዀኑ ሰባት ኪወቕዑን ኪቐትሉን ጀመሩ
እቲ ምልክት እቲ ዓንዲ ትኪ ካብታ ኸተማ ኺዐርግ ም ስ ጀመረ ብንያም ንድሕሪኡ ግልጽ እንተ በለ እንሆ ብዘላ እታ ኸተማ ብሃልሃልታ ንሰማይ ዐረገት
ሽዑ እቶም ሰብ እስራኤል ተመልሱ ሰብ ብንያም ከኣ ክፉእ ከም ዝበጽሖም ረአዩ እሞ ተሸበሩ
ስለዚ ኣብ ቅድሚ ሰብ እስርኤል ብመገዲ በረኻ ኣቢሎም ሀደሙ እቲ ዅናት ግና እግረ እግሮም ሰዐቦም
እቶም ካብ ከተማታት ዝወጹ ድማ ኣማእኪሎም ቀተልዎም
ንብንያም ከቢቦም ብወገን ምብራቕ ጸሓይ ክሳዕ መንጽር ጊብዓ ሰጐጒዎ ኣብ ዚዐርፈላ ዘበለ ረጋገጽዎ
ካብ ብንያም ድማ ዓሰርተው ሾሞንተ ሽሕ ሰብ ወደቑ
እዚኣቶም ኵሎም ከኣ ጀጋኑ ሰባት ነበሩ
ተመሊሶም ድማ ንበረኻ ኣቢሎም ናብ ከውሒ ሪሞን ሀደሙ
እስራኤላውያን ግና ኣብ መገድታት ሓሙሽተ ሽሕ ሰብኣይ ቀረሙ
ክሳዕ ጊድዖም ስዒቦምውን ክልተ ሽሕ ሰብኣይ ቀተሉ
እቶም በታ መዓልቲ እቲኣ ኻብ ብንያም ዝወደቑ ዅሎም ሴፍ ዚመልሑ ዕስራን ሓሙሽተን ሽሕ ኰኑ እዚኣቶም ኵሎም ጀጋኑ ሰባት ነበሩ
ሹድሽተ ሚእቲ ሰብኣይ ግና ንበረኻ ኣቢሎም ናብ ከውሒ ሪሞን ሀደሙ ኣብ ከውሒ ሪሞን ከኣ ኣርባዕተ ወርሒ ተቐመጡ
እቶም ሰብ እስራኤል ድማ ናብ ደቂ ብንያም ተመሊሶም ንብዘላ እታ ኸተማን ንማል ንዝረኸብዎ ዅሉን ብስሕለት ሴፍ ቀተሉ
ንዝረኸብወን ኵለን ከተማታት ከኣ ብሓዊ ኣንደድወን
እቶም ሰብ እስራኤል ከኣ ኣብ ሚጽጳ ካባና ሓደ እኳ ጓሉ ንብንያማዊ ኣየመርዕዋ ኢሎም ምሒሎም ነበሩ
እቶም ህዝቢ ድማ ናብ ቤትኤል መጹ ኣብኣ ኸኣ ክሳዕ ምሸት ኣብ ቅድሚ ኣምላኽ ተቐመጡ ድምጾም ዓው ኣቢሎም ድማ ብርቱዕ ብኽያት በኸዩ ኣታ እግዚኣብሄር ኣምላኽ እስራኤል ሎሚ ኻብ እስራኤል ሓደ ነገድ ኪጐድልሲ እዚ ስለምንታይ እዩ ኣብ እስራኤል ዝዀነ ድማ በሉ
ኰነ ኸኣ እቶም ህዝቢ ንጽብሒቱ ኣንጊሆም ተንስኡ ኣብኡ መሰውኢ ነዲቖም ድማ ዚሐርር መስዋእትን መስዋእቲ ምስጋናን ኣዕረጉ
ደቂ እስራኤል ድማ ናብ እግዚኣብሄር ናብ ሚጽጳ ዘይድይብ ሞት ይሙት ኢሎም ጽኑዕ ማሕላ ምሒሎም ነበሩ እሞ ካብ ኵሎም ነገድ እስራኤል ናብ ማሕበር ናብ እግዚኣብሄር ዘይደየበ መን እዩ በሉ
ደቂ እስራኤል ከኣ ብሓዎም ብንያም ተጣዒሶም ሎሚ ኻብ እስራኤል ሓደ ነገድ ተቘሪጹ
ንሕና ኻብ ኣዋልድና ኣንስቲ ኸይንህቦም ብእግዚኣብሄር ምሒልና ኢና እሞ እዞም ተሪፎም ዘለዉ ኣንስቲ ኺረኽቡስ እንታይ ንግበረሎም በሉ
ካብ ነገዳት እስራኤል ናብ እግዚኣብሄር ናብ ሚጽጳ ዘይደየበ መን እዩ በሉ
እንሆ ኸኣ ካብ ያቤሽጊልዓድ ናብ ሰፈር ናብታ ማሕበር ሓደ እኳ ኣይመጸን
እቲ ህዝቢ ተቘጽረ እሞ እንሆ ካብቶም ኣብ ያቤሽጊልዓድ ዚነብሩስ ሓደ እኳ ኣብኡ ኣይነበረን
ሽዑ እቲ ኣኼባ ዓሰርተው ክልተ ሽሕ ካብ ጀጋኑ ሰባት ናብኣ ሰዲዶም ኬድኩም ነቶም ኣብ ያቤሽጊልዓድ ዚነብሩ ምስናይ ኣንስትን ሕጻናትን ብስሕለት ሴፍ ቅተልዎም
እትገብርዎ ነገር ከኣ እዚ እዩ ንዅሉ ተባዕታይን ኵለን ምስ ተባዕታይ ደቂሰን ንዚፈልጣ ኣንስተን ቅተሉ ኢሎም ድማ ኣዘዝዎም
ካብቶም ኣብ ያቤሽጊልዓድ ዚነብሩ ኣርባዕተ ሚእቲ ምስ ተባዕታይ ብምድቃሰን ሰብኣይ ዘይፈልጣ ደናግል ኣዋልድ ረኸቡ
ንሳቶም ከኣ ንኣታተን ናብ ሰፈር ናብታ ኣብ ምድሪ ኸነኣን ዘላ ሺሎ ኣምጽእወን
ኵሉ እቲ ኣኼባ ድማ ናብቶም ኣብ ከውሒ ሪሞን ዘለዉ ደቂ ብንያም ልኢኾም ናይ ሰላም ኣዋጅ ነገርዎም
በታ ጊዜ እቲኣ ብንያም ተመልሰ
እተን ካብ ኣንስቲ ያቤሽጊልዓድ ብህይወት ዝሐደግወን ኣንስቲ ኸኣ ሀብዎም ግናኸ ኣይኣኸላኦምን
እቶም ህዝቢ ድማ እግዚኣብሄር ኣብ ነገዳት እስራኤል ነቓዕ ስለ ዝገበረ ብብንያም ተጣዕሱ
እቶም ዓበይቲ እቲ ኣኼባ ኸኣ ኣንስቲ ኻብ ብንያም ጸኒተን እየ እሞ እዞም ተሪፎም ዘለዉ ኣንስቲ ኺረኽቡስ እንታይ ንግበር በሉ
ካብ እስራኤል ሓደ ነገድ ከይድምሰስሲ እዞም ካብ ብንያም ድሒኖም ዘለዉ እቲ ርስቶም ይሐዙ
ደቂ እስራኤል እቲ ንብንያም ሰበይቲ ዚህብ ርጉም ይኹን ኢሎም ምሒሎም እዮም እሞ ንሕናስ ካብ ኣዋልድና ኣንስቲ ኽንህቦም ኣይንኽእልን ድማ በሉ
ኣብታ ንቤትኤል ብሰሜና ነታ ኻብ ቤትኤል ንሴኬም እተደይብ መገዲ ብምብራቕ ንለቦናውን ብደቡባ ዘላ ሺሎ እንሆ በዓል እግዚኣብሄር ኣብ ዐዓመት ይግበር ኣሎ ድማ በሉ
ንደቂ ብንያም ከኣ ኸምዚ ኢሎም ኣዘዝዎም ኬድኩም ኣብ ኣታኽልቲ ወይንታት ተደበቑ
እንሆ ኸኣ እተን ኣዋልድ ሺሎ እናሳዕሳዓ ኺወጻ ምስ ርኤኹም ካብቲ ኣታኽልቲ ወይንታት ወጺእኩም ካብተን ኣዋልድ ሺሎ ነፍሲ ወከፍኩም ሰበይቱ ይዘርፍ ናብ ምድሪ ብንያም ከኣ ኺዱ
ኪኸውን ድማ እዩ ኣቦታተን ወይ ኣሕዋተን ኣባና ኪጠርዑ እንተ መጹ ኣብቲ ውግእ ንነፍሲ ወከፍ ሰበይቱ ኣይወሰድናሉን እሞ ብለውሃት ንኣታተን ሃቡና ሕጂ ድማ በደልቲ ኸይትኾኑ ንኣታተን ንስኻትኩም ኣይሀብኩምዎምን ንብሎም
እቶም ደቂ ብንያም ከምኡ ገበሩ ካብተን ዚስዕስዓ ዝነበራ ዘሪፎም ከምቲ ቚጽሮም ኣንስቲ ወሰዱ
ከዱ እሞ ናብ ርስቶም ተመልሱ ከተማታት ሰሪሖም ድማ ኣባታተን ተቐመጡ
ደቂ እስራኤል ከኣ በታ ጊዜ እቲኣ ኻብኡ ነፍሲ ወከፍ ናብ ነገዱን ናብ ዓሌቱን ከደ ነፍሲ ወከፍ ካብኡ ነናብ ርስቱ ወጸ
በቲ ዘበን እቲ ኣብ እስራኤል ንጉስ ኣይነበረን እሞ ነፍሲ ወከፍ እቲ ቕኑዕ ኰይኑ እተራእዮ ይገብር ነበረ
ኰነ ድማ በቲ መሳፍንቲ ዚገዝእሉ ዝነበሩ ዘበን ኣብታ ሃገር ጥሜት ኮነ
ሓደ ሰብኣይ ም ስ ሰበይቱን ክልተ ደቁን ካብ ቤትልሄም ይሁዳ ኣብ ምድሪ ሞኣብ ኪቅመጥ ከደ
ስም እቲ ሰብኣይ እቲ ኤሊሜሌክ ስም ሰበይቱ ኸአ ናእሚ ስም ክልቲኦም ደቁውን ማሕሎንን ኪልዮንን ይበሀሉ ኤፍራታውያን ካብ ቤትልሄም ይሁዳ ነበሩ
ናብ ምድሪ ሞኣብ መጺኦም ከአ ኣብኣ ተቐመጡ
ኤሌሜሌክ ሰብኣይ ናእሚ ድማ ሞተ እሞ ንሳ ምስ ክልቲኦም ደቃ ተረፈት
ንሳቶም ከአ ሞኣባውያን ኣንስቲ ኣእተዉ ስም እታ ሓንቲ ዖርጳ ስም እታ ኻልኣይቲ ድማ ሩት ነበረ
ዓሰርተ ዓመት ዚአክል ኣብኡ ተቐመጡ
ማሕሎንን ኪልዮንን ከኣ ክልቲኦም ሞቱ
እታ ሰበይቲ ድማ ካብ ክልቲኦም ደቃን ካብ ሰብኣያን ተረፈት
ሽዑ ንሳ ኣብ ምድሪ ሞኣብ ከላ እግዚኣብሄር ንህዝቡ ኸም ዝበጽሖም እንጌራውን ከም ዝሀቦም ስምዔት እሞ ንሳ ምስ ክልቲኤን ኣንስቲ ደቃ ተንሲኣ ኻብ ምድሪ ሞኣብ ተመልሰት
ንሳ ክልቲኤን ኣንስቲ ደቃ ኸአ ምስኣ ካብታ ዝነበረታ ቦታ ወጸት
ናብ ምድሪ ይሁዳ ኺምለሳ ድማ መገደን ከዳ
ናእሚ ኸአ ንኽልቲኤን ኣንስቲ ደቃ ኪዳ ነፍሲ ወከፍክን ነናብ ቤት ኣዴኽን ተመለሳ
ከምቲ ምስቶም ምውታትን ምሳይን ዝገብርክናኦ እግዚኣብሄር ምሳኻትክን ምሕረት ይግበር
ነፍሲ ወከፍክን ከአ ኣብ በቤት ሰብኣይክን ዕረፍቲ ኽትረኽባ እግዚኣብሄር ይሀብክን በለተን
ሽዑ ሰዐመተን ንሳተን ከአ ድም ጸን ዓው ኣቢለን በኸያ ኣይፋልናን ም ሳኺ ደኣ ናብ ህዝብንኺ ንምለስ በላኣ ናእሚ ግና ደቀየ ስለምንታይከ ምሳይ እትኸዳ ተመለሳ ደአ ደጊምዶ ሰብኡትክን ዝኾኑ ደቂ ኣብ ከርሰይ ኣልዮምኒ ደቀየ ሰብኣይ ከይእቶ ኣሪገ እየ ኣሞ ኪዳ ደአ ተመለሳ
ተስፋ ኣሎኒ እኳ እንተ ዝብልሲ ኤረ ሎሚ ለይቲ ሰብኣይ እንተ ዝእቶ ኣወዳት ከአ ኣንተ ዝወልድ ንሳቶም ክሳዕ ዚዐብዩዶ ኽትጸንሓ ኢኽን ምእንቲ እዚኸ ሰብኣይ ከይተአቶኽንዶ ኽትነብራ ኢኽን ኣይፋልክን ደቀየ ኢድ እግዚኣብሄር ኣባይ ወጺኣ እያ እሞ ካብ ንኣኻትክንሲ ኣዝዩ ንኣይ ይመርር በለተን
ሽዑ መሊሰን ድምጸን ዓው ኣቢለን በኸያ
ዖርጳ ንሓማታ ስዐመታ ሩት ግና ምስኣ ተጸግዔት
ንሳ ድማ ሰበይቲ ሓሙትኪ እንሃ ናብ ህዝባን ናብ ኣምላኻን ተመሊሳ ንስኺውን ደድሕሪ ሰበይቲ ሓሙትኪ ተመለሲ በለታ
ሩት ግና ሐዲገኪ ኻባኺ ንድሕሪት ክምለስሲ ግዲ ኣይትበልኒ
ናብ እትኸድዮ እኸይድ ኣብ እትሓድርዮ ኸአ እሐድር ህዝብኺ ህዝበይ ኣምላኽኪ ድማ ኣምላኸይ እዩ
ኣብታ እትሞትላ እመውት ኣብኣ ድማ እቕበር ንኣይን ንኣኽን ብጀካ ሞት ካልእ እንተ ፈልዮናስ እግዚኣብሄር ከምዚ ይግበረኒ ከምዚ ኸአ ይወሰኸኒ በለት
ምስኣ ንምኻድ ከም ዝቖረጸት ምስ ረአየት ምዝራባ ሓደገት
ናብ ቤትልሄም ክሳዕ ዚበጽሓ ኸአ ክልቲኤን ከዳ
ኮነ ድማ ናብ ቤትልሄም ምስ ኣተዋ ብዘላ እታ ኸተማ ብዛዕባኤን ተበዐደት
እተን ኣንስቲ ኸአ እዚኣስ እምበርዶ ናእሚ እያ በላ
ንሳ ድማ እቲ ኹሉ ዚኽእል ብዙሕ ኣመሪሩኒ እዩ እሞ ማራ ደኣ በላኒ እምበር ናአምስ ኣይትበላኒ
ኣነ መሊኤ ኸድኩ እግዚኣብሄር ከአ ጥራየይ መለሰኒ
እግዚኣብሄር ካብ መስከረለይ እቲ ኹሉ ዝኽእል ድማ ካብ ኣኽፍኣለይከ ስለምንታይ ናእሚ ትብላኒ ኣሎኽን በለተን
ናእሚ ድማ ተመልሰት ሩት እታ ኻብ ምድሪ ሞኣብ እተመልሰት ሞኣባዊት ሰበይቲ ወዳ ኸአ ምስኣ ነበረት
ንሳተን ብመጀመርታ ዓጺድ ስገም ናብ ቤትልሄም ኣተዋ
ንናእሚ ድማ ቦአዝ ዚብሀል ሃብታም ስልጡን ሰብኣይ ካብ ዓሌት ኤሊሜሌክ ዘመድ ሰብኣያ ነበረ
ሩት እታ ሞኣባዊት ድማ ንናእሚ ነቲ ኣብ ቅድሚኡ ምሕረት ዝረኽበሉ ስዒበ ኣብ ግራት ከይደ ክቕርም ሕደገኒ በለታ
ንሳ ኸአ ኪዲ ጓለይ በለታ
ንሳ ድማ ከይዳ ናብ ግራት ኣትያ ደድሕሪ እቶም ዓጻዶ ትቐርም ነበረት
እቲ ግራት እቲ ኸአ ብገርሃ ናይቲ ኻብ ዓሌት ኤሊሜሌክ ዝነበረ ቦኣዝ ኮነላ
እንሆ ድማ ቦኣዝ ካብ ቤትልሄም መጺኡ ነቶም ዓጻዶ እግዚኣብሄር ምሳኻትኩም ይኹን በሎም
ንሳቶም ከኣ እግዚኣብሄር ይባርኽካ በልዎ
ቦኣዝ ድማ ነቲ ኣብ ልዕሊ እቶም ዓጻዶ ተመዚዙ ዝነበገረ ጊልያኡ እዛ መርዓት እዚኣ ናይ መን እያ በሎ
እቲ ኣብ ልዕሊ እቶም ዓጻዶ እተመዘዘ ጊልያኡ ኸአ ንሳ ምስ ናእሚ ኻብ ምድሪ ሞኣብ እተመልሰት ሞኣባዊት መርዓት እያ
ደድሕሪ እቶም ዓጻዶ ኣብ መንጎ እንዳእቲ ቀሪም ክአሪ ሕደገኒ በለት
ንግሆ ምስ መጸት ክአ ክሳዕ ሕጂ ደው ኢላ ኣላ እምበር ኣብ ቤትሲ ቕሩብ ጊዜ እያ ዝጸንሔት ኢሉ መለሰ
ሽዑ ቦኣዝ ንሩት ጓለይ ኣይሰማዕክንዶ ክትቅርሚ ኢልኪ ናብ ካልእ ግራት ኣይትኺዲ ምስ እዘን ግዙኣተይ ደአ ልገቢ እምበር ካብዚ ኣይትሕለፊ
ናብቲ ዚዐጽድዎ ግራት ርኣዪ እሞ ደድሕሪኦም ስዐቢ
ነቶም ግዙኣትሲ ኸይትንክዮኺ ኣዘኢዘዶ ኣይኮንኩን ምስ ጸማእኪ ድማ ናብቲ ዕትሮታት ኬድኪ ኻብቲ እቶም ግዙኣት ዝቐድሕዎ ስተዪ በላ
ሽዑ ንሳ ብገጻ ናብ ምድሪ ተደፊኣ ሰገደትሉ ኣነ ወሰንተኛ ኽንሰይሲ ንኣይ ኽትፈልጠኒ ብምንታይ ኣብ ቅድሜኻ ሞጎስ ረኸብኩ በለቶ
ቦኣዝ ድማ እቲ ድሕሪ ሞት ሰብኣይኪ ንሓማትኪ ዝገብርክዮ ኣቦኽን ኣዴኽን እተወለድክላ ምድርን ከም ዝሐደግኪ ቅድሚ እዚ ናብ ዘይትፈልጥዮ ህዝቢ ድማ ከም ዝመጻኣኪ ኣጸቢቖም ነጊሮምኒ ኣለዉ
እግዚኣብሄር ከም ግብርኺ ይፍዴኺ ዓስብኺ ኸአ ካብቲ ኣብ ትሕቲ ኣኽናፉ ኽትጽግዕዮ ኢልኪ መጺእኪ ዘሎኺ እግዚኣብሄር ኣምላኽ እስራኤል ምሉእ ይኹን ኢሉ መለሰላ
ንሳ ኸአ ጐይታየ ከም ሓንቲ ኻብተን ግዙኣትካ እኳ ዘይኮንኩስ ንልቢ ግዝእትኻ ተዛሪብካ ኣጸናኒካኒ ኢኻ እሞ ኣብ ቅድሜኻስ ሞጎስ እርከብ በለት
ቦኣዝ ድማ በታ ጊዜ ምሳሕ ናብዚ ቕረቢ እሞ ካብዚ እንጌራ ብልዒ ቑራስኪ ኸአ ኣብዚ መጺጽ ጥለቒ በላ
ንሳ ድማ ኣብ ጥቓ እቶም ዓጻዶ ተቐመጠት ጥቡስ ሰዊት ከአ ሀባ ንሳ ድማ በልዔት ጸጊባውን ኣትረፈት
ክትቅርም ምስ ተንስኤት ድማ ቦአዝ ነቶም ግዙኣቱ ኣብ ማእከል እንዳእቲ ትቐርም ኣይተሕፍርዋ
ካብ ዕትርቲ መዝሒቕኩም ከአ ክትርአዮ ሕደጉላ ኣይትኾርዩላውን ኢሉ ኣዘዞም
ካብቲ ግራት ከአ ክሳዕ ምሸት ቀረመት
ነቲ ዝቐረመቶ ድማ ዘበጠቶ ሓደ ኤፋ ዚአክል ስገም ድማ ኾነ
ጾይራቶ ኸአ ናብ ከተማ ኣተወት ሓማታ ድማ እቲ ዝቐረመቶ ረአየቶ እቲ ተረፍ ጽጋባውን ኣውጺኣ ሀበታ
እታ ሓማታ ኸአ ሎሚ ኣበይ ቀሪምኪ ኣበይከ ዐዪኺ እቲ እተላለየኪ ብሩኽ ይኹን በለታ
ንሳ ኸአ ምስ መን ከም ዝዐየየት ስም እቲ ሎሚ ምስኡ ዝዐየኹ ሰብኣይ ቦአዝ እዩ ኢላ ንሓማታ ነገረታ
ናእሚ ንሰበይቲ ወዳ ንሱ ንህያዋንን ንምውታንን ምሕረቱ ዘይገደፈ እግዚኣብሄር ይባርኮ በለት
ናእሚ መሊሳ ድማ እዚ ሰብኣይ እዚ መቕረባና እዩ ንሱ ኻብቶም ዚወርሱና እዩ በለታ
ሩት እታ ሞኣባዊት ከአ ንሱስ ብዘሎ ዓጺደይ ክሳዕ ዚውድኡ ምስቶም ግዙኣተይ ልገቢ ኢሉኒ በለታ
ናእሚ ድማ ንሩት ሰበይቲ ወዳ ጓለይ ኣብ ካልእ ግራት ማንም ከይትንክየክስ ምስተን ግዙአቱ ኽትወጺ ጽቡቕ እዩ በለታ
ዓጺድ ስገምን ዓጺድ ስርናይን ክሳዕ ዚውዳእ ከአ ነተን ግዙኣት ቦኣዝ ስዒባ ትቕርም ነበረት
ምስ ሓማታ ድማ ትቕመጥ ነበረት
ናእሚ ሓማታ ድማ በለታ ጓለይ ምእንቲ ብድሓን ክትነብርስ ዕረፍቲ ደይኮንኩን ዝደልየልኪ ዘሎኹ ሕጂ ኸአ እቲ ምስተን ግዙኣቱ ዝነበርኪ ቦኣዝ ዘመድናዶ ኣይኮነን እንሆ ንሱ ሎሚ ለይቲ ስገም ኣብ ዓውዲ የዝሩ ኣሎ
እምበአርሲ ተሓጺብክን ተለኺኽን ክዳንኪ ተኸደኒ እሞ ናብቲ ዓውዲ ውረዲ
በሊዑን ሰትዩን ክሳዕ ዚውድእ ግና ነቲ ሰብኣይ ኣይተረአዮ
ኪኸውን ድማ እዩ ምስ ዚድቅስ እታ ዚድቅሰላ ቦታ ፍለጢ መጺእኪ ድማ ብሸነኽ እግሩ ቐሊዕኩ ደቅሲ
ንሱ ኸአ እተገብርዮ ኺነግረኪ እዩ
ንሳ ድማ ዝበልክኒ ኹሉ ኽገብር እየ በለታ
ናብ ዓውዲ ወሪዳ ድማ ከምቲ ሐማታ ዝአዘዘታ ኹሉ ገበረት
ቦአዝ ከአ በሊዑን ሰትዩን ልቡ ምስተሓጎሰ ኣብ ጸግዒ ቕሚጦ ኺድቅስ ከደ
ሽዑ ንሳ ቀስ ኢላ መጸት ብሸነኽ እግሩ ቐሊዓ ድማ ደቀሰት
ኮነ ኸአ ፍርቂ ለይቲ እቲ ሰብኣይ ሰምቢዱ ተገምጠለ እንሃ ድማ ሰበይቲ ኣብ እግሩ ደቂሳ ነበረት
ንሱ ኸአ መን ኢኺ በላ
ንሳ ድማ ኣነ ሩት ግዝእትኻ እየ
ንስኻ ወራሲ ኢኻ እሞ ጫፍ ክዳንካ ኣብ ልዕሊ ግዝእትኻ ዘርግሕ በለት
ንሱ ኸአ በላ ኣቲ ጓለይ ንድኻታት ኮነ ንሃብታማት ደድሕሪ መንእሰይ ስለ ዘይሰዐብኪ ካብቲ ቐዳማይ እቲ ዳሕራይ ዚበልጽ ለውሃት ጌርኪ ኢኺ እሞ እግዚኣብሄር ይባርኽኪ
ሕጂ ድማ ጓለይ ኣይትፍርሂ ደጊ ሰበይቲ ምዃንኪ ኹላ ደገ ህዝበይ ትፈልጥ እያ እሞ ዝበልክዮ ኹሉ ኽገብረልኪ እየ
ሕጂ ኸኣ ኣነ ወራሲ ምኻነይሲ ሓቂ እዩ ግናኸ ካባይ ዝቐርብ ወራሲ ኣሎ
ንሎሚ ለይቲ ሕደሪ ኪኸውን ድማ እዩ ጽባሕ ንሱ እንተ ወረሰኪ ጽቡቕ ይውረስ
ኪወርሰኪ እንተ ዘይደለየ ግና ህያው እግዚኣብሄር እዩ ኣነ ኽወርሰኪ እየ
ክሳዕ ዚወግሕ ደቅሲ
ክሳዕ ዚወግሕ ድማ ኣብ እግሩ ደቀሰት
ንሱ ሰበይቲ ናብ ዓውዲ ኸም ዝመጸት ኣይፈለጥ ኢሉ ነበረ እሞ ገና ሰብ ምስ ብጻዩ ኸይተላለየ ኣንጊሃ ተንስኤት
ቦአዝ ግና እቲ ተኸዲንክዮ ዘሎኺ ነጸላ ኣቕሪብኪ ዘርግሕዮ በላ
ዘርግሓቶ ድማ
ንሱ ኸአ ሽዱሽተ መስፈር ስገም ሰፈረላ ኣሰከማ ድማ
ናብ ከተማ ኸአ አተወት
ናብ ሓማታ ምስ አተወት ድማ ንሳ ከመይ ኢኺ ጓለይ በለታ
ንሳ ኸአ እቲ ሰብኣይ ዝገበረላ ኹሉ ነገረታ
ኣብ ሓማትኪ ጥራይ ኢድኪ ኸይትአትዊ ኢሉ እዚ ሽድሽተ መስፈር ስገም እዚ ሂቡኒ ድማ በለት
ንሳ ኸአ እቲ ሰብኣይ ነዚ ነገርዚ ሎሚ ኸይውድኦ ኣይዐርፍን እዩ እሞ እቲ ነገር ከመይ ከም ዚውዳእ ክሳዕ እትፈልጢ ስቕ በሊ ጓለይ በለታ
ቦአዝ ድማ ናብ ደገ እታ ኸተማ ደይቡ ኣብኣ ኾፍ በለ
እንሆ ኸአ እቲ ቦአዝ ብዛዕባኡ እተዛረበሉ ወራሲ ይሐልፍ ነበረ
ንእኡ ድማ ኣታ መን ኢኻ ኣግልስ እሞ ኣብዚ ተቐመጥ በሎ
ንሱ ኸአ ኣግሊሱ ተቐመጠ
ቦአዝ ድማ ካብ ዓበይቲ እታ ኸተማ ዓሰርተ ሰብኣይ ወሲዱ ኣብዚ ተቐመጡ በሎም
ንሳቶም ከአ ተቐመጡ
ሽዑ ነቲ ወራሲ እዛ ኻብ ምድሪ ሞኣብ እተመልሰት ናእሚ ነቲ ኽፍሊ ምድሪ ኤሊሜሌክ ሓውና ክትሸጦ ደልያ
ኣነ ድማ ኣብ ቅድሚ እዞም ተቐሚጦም ዘለዉን ኣብ ቅድሚ ዓበይቲ ህዝበይን ዐድጐ ኢለ ከስምዓካ ሐሰብኩ
ብጀካኻ ወራሲ የልቦን ብድሕሬኻ ኸአ ኣነ እየ እሞ ትወርስ እንተ ዄንካ ውረስ ዘይትወርስ እንተ ዃንካ ግና ክፈልጥ ንኣይ ንገረኒ በሎ
ንሱ ኸአ ክወርስ እየ በለ
ቦኣዝ ድማ በታ ነታ ግራት ካብ ኢድ ናእሚ እትዕድገላ መዓልቲ ስም እቲ ምዉት ኣብ ርስቱ ምእንቲ ኸተቕውም ካብ ሩት እታ ሞኣባዊት ሰበይቲ እቲ ምዉት ከአ ክትዕድጋ ኢኻ በለ
እቲ ወራሲ ድማ ርስተይ ከየባላሹ ኽወርሳ ኣይክእልን
ክወርሳ ኣይክእልን እየ እሞ ነታ ኣነ ዝወርሳስ ንስኻ ውረሳ በለ
ቀደም ኣብ እስራኤል ኣብ ምውራስን ኣብ ለውጥን ኩሉ ነገር ምእንቲ ኽጸንዕ ሰብ ሳእኑ ኣውጺኡ ነቲ ብጻዩ ኽህቦ ልማድ ነበረ
እዚ ድማ ኣብ እስራኤል ምስክር ነበረ
እቲ ወራሲ ኸአ ንቦአዝ ንስኻ ዐድጎ በሎ
ሳእኑ ድማ ኣውጽኤ
ቦአዝ ከአ ነቶም ዓበይትን ንኹሉ ህዝብን ናይ ኤሌሜሌክ ዝነበረ ኹሉ ናይ ኪልዮንን ናይ ማሕሎንን ዝነበረ ድማ ኹሉ ካብ ኢድ ናእሚ ኸም ዝዐድግክዎ ሎሚ ንስኻትኩም ምስክር ኢኹም
ድማ ስም እቲ ምዉት ካብ ማእከል ኣሕዋቱን ካብ ደገ ቦታኡን ከይጠፍእ ስም እቲ ምዉት ኣብ ርስቱ ከቕውም ኢለ ንሩት እታ ሞኣባዊት ሰበይቲ ማሕሎን ሰበይተይ ክትኮንኒ ኸም ዝዐደግክዋ ሎሚ ምስክር ኢኹም በሎም
እቶም ኣብ ደገ ዝነበሩ ኹሎም ህዝብን እቶም ዓበይትን ከአ ም ስክር ኢና ነዛ ናብ ቤትካ እትአቱ ሰበይቲ እግዚኣብሄር ከምተን ክልተ ንቤት እስራኤል ዝሀነጻ ከም ራሄልን ልያን ይግበራ
ኣብ ኤፍራታ ኸኣ ሰልጥን ኣብ ቤትልሄምውን ስሙይ ኩን
እታ ቤትካ ድማ በቲ እግዚኣብሄርስ ካብዛ መርዓት እዚኣ ዚህበካ ዘርኢ ከም ቤት ፋሬስ እቲ ታማር ንይሁዳ ዝወለድትሉ ትኹን በሉ
ሽዑ ቦአዝ ንሩት ወሰዳ ንሳውን ሰበይቱ ኾነት
ናብኣ ኸአ አተወ እግዚኣብሄር ድማ ጥንሲ ሀባ
ወዲውን ወለደት
እተን ኣንስቲ ኸአ ንናእሚ ሎሚ ወራሲ ዘይከልአኪ እግዚኣብሄር ይባረኽ
ስሙ ኣብ እስራኤል ይሰመ
እታ ኻብ ሾብዓተ ወዲ እትበልጽ እተፍቅረኪ ሰበይቲ ወድኺ ወሊዳቶ እያ እሞ ንሱ ነፍስኺ ዚሕድስን ሓጋዝ እርግናኽን ኪኾነኪ እዩ በላኣ
ናእሚ ድማ ነቲ ሕጻን ወሲዳ ኣብ ትሕቲኣ ሓቆፈቶ መጕዚቱውን ኮነት
እተን ጎረባብታ ኸአ ንናእሚ ወዲ ተወሊዱላ ኢለን ስም ኣውጽኣሉ ስሙ ኸአ እዮቤድ ሰመያኦ
ንሱ ኣቦ እሴይ ኣቦ ዳዊት እዩ
ትውልዲ ፋሬስ ከአ እዚ እዩ ፋሬስ ንኤስሮም ወለደ
ኤስሮም ድማ ንራም ወለደ ራም ከአ ንኣሚናዳብ ወለደ
ኣሚናዳብ ድማ ንነኣሶን ወለደ ነኣሶን ከአ ንሰልሞን ወለደ
ሰልሞን ድማ ንቦአዝ ውለደ ቦኦዝ ከአ ንእዮቤድ ወለደ
እዮቤድ ድማ ንእሴይ ወለደ እሴይ ከአ ንዳዊት ወለደ
ኣብ ራማታይምጾፊም ካብ ከረን ኤፍሬም ኤልቃና ዝስሙ ኤፍራታዊ ሰብኣይ ወዲ የሩሓም ወዲ ኤሊሁ ወዲ ቶሑ ወዲ ጹፍ ነበረ
ንሱ ኽልተ ኣንስቲ ነበራኦ ስም እታ ሓንቲ ሃና ስም እታ ኻልኣይቲ ኸኣ ጵኒና ነበረ
ጵኒና ድማ ውሉድ ነበርዋ ሃና ግና ውሉድ ኣይነበርዋን
እቲ ሰብኣይ እቲ ኸኣ ኣብ ሺሎ ኺሰግድን ንእግዚኣብሄር ጐይታ ሰራዊት ኪስውእን ኢሉ በብዓመት ካብ ከተማኡ ይድይብ ነበረ
ኣብኣ ኸኣ ክልቲኦም ደቂ ኤሊ ሆፍንን ፊንሃስን ካህናት እግዚኣብሄር ነበሩ
እታ ኤልቃና ዚስውኣላ መዓልቲ ምስ መጸት ንሱ ንጵኒና ሰበይቱን ንዅሎም ኣወዳታን ኣዋልዳን ገግዲኦም ሀቦም
ንሃና ግና እግዚኣብሄር ማሕጸና ዐጽዩ ኽነሱስ ይፈትዋ ነበረ እሞ ዕጽፊ ግደ ገይሩ ሀባ
እግዚኣብሄር ማሕጸና ስለ ዝዐጸወ ግና እታ መጻርርታ ምእንቲ ኸተዀርያ ኢላ መመሊሳ ተባጭወላ ነበረት
ንሱ ዓመት ንዓመት ከምኡ ምስ ዚገብር በታ ናብ ቤት እግዚኣብሄር እትድይበላ ጊዜ ጵኒና ኸምኡ ተባጭወላ ነበረት
ንሳ ኸኣ በኸየት ኣይበልዔትን ድማ
ሽዑ ኤልቃና ሰብኣያ ሃና እንታይ ኴንኪ ኢኺ እትበኽዪ እንታይከ ኼንኪ ዘይትበልዒ እንታይ ኴንክስ ልብኺ ጕህዩ ኣሎ ካብ ዓሰርተ ውሉድ ኣነዶ ኣይሕሸክን በላ
ኣብ ሺሎ ምስ በልዑን ምስ ሰተዩን ድማ ሃና ተንስኤት
ካህን ኤሊ ኸኣ ኣብ ኣፍ ደገ መቕደስ እግዚኣብሄር ኣብ መንበር ኮፍ ኢሉ ነበረ ንሳ ድማ ብነፍሳ ተመሪራ እናበኸየት ንእግዚኣብሄር ትልም ን ነበረት ዎ እግዚኣብሄር ጐይታ ሰራዊት ውርደት ባርያኻ ኣጸቢቕካ ርኢኻ እንተ ዘከርካኒ ንባርያኻውን እንተ ዘይረሳዕካኒ ንባርያኻ ተባዕታይ ውሉድ እንተ ደአ ሀብካኒ ኣነ ድማ ኵሉ ዘበን ህይወቱ ንእግዚብሄር እውፍዮ ናብ ርእሱ ኸኣ መላጸ ኣየሕልፎን ኢላ መብጽዓ ተማባጽዔት
ኰነ ኸኣ ኣብ ቅድሚ እግዚኣብሄር ጸሎታ ም ስ ኣንውሔት ኤሊ ኣፋ ይጥም ት ነበረ
ሃናስ ንሳ ብልባ እናተዛረበት ከናፍራ ጥራይ ይወሳወስ ነበረ ድም ጻ ግና ኣይተሰምዔን ስለዚ ኤሊ ስኽርቲ ግዲ እያ ኢሉ ሐሰበ
ኤሊ ኸኣ ክሳዕ መኣዝ ኢኺ እትሰኽሪ ወይንኺ ኻባኺ ኣውጽእዮ በላ
ንሳ ግና ጐይታይ ኣይፋለይን ኣነስ መንፈሰይ ጓሂ ዝመልኤ ሰበይቲ ደኣ እየ ወይንን ዜስክር መስተንሲ ኣይሰቴኹን ነፍሰይ ደኣ ኣብ ቅድሚ እግዚኣብሄር ኣፍሰስኩ
እቲ ኽሳዕ ሕጂ ዘዛረበንስ ብዝሒ ጓህን ሓዘንን እዩ እሞ ንኣይ ንባርያኻ ኸም ጓል ብልያል ኣይትርአየኒ ኢላ መለሰትሉ
ሽዑ ኤሊ ብሰላም ኪዲ ኣምላኽ እስራኤል ዝለመንክዮ ልማኖኺ ይሀብኪ ኢሉ መለሰ
ንሳ ኸኣ ባርያኻስ ኣብ ቅድሜኻኸ ሞገስ እርከብ በለት
እታ ሰበይቲ ድማ መገዳ ኸደት በልዔትውን ድሕርዚ ኸኣ ገጻ ጕህይቲ መሲላ ኣይተራእየትን
ንጽብሒቱ ኣንጊሆም ተንሲኦም ድማ ኣብ ቅድሚ እግዚኣብሄር ሰገዱ ተመሊሶም ከኣ ናብ ቤቶም ኣብ ራማ ኣተዉ
ኤልቃና ድማ ንሰበይቱ ሃና ፈለጣ እግዚኣብሄርውን ዘከራ
ኰነ ኸኣ መዓልትታት ምስ ሐለፋ ሃና ጠነሰት ወዲ ድማ ወለደት
ንሳ ኸኣ ካብ እግዚኣብሄር ለሚነዮ እየ እሞ ኢላ ስሙ ሳሙኤል ኣውጽኣትሉ
እቲ ሰብኣይ ኤልቃና ድማ ምስ ብዘላ ቤቱ ናይ ዓመት መስዋእቲ ሕሩድን መብጽዓኡን ንእግዚኣብሄር ኪስውእ ደየበ
ሃና ግና ንሰብኣያ ኣነስ እዚ ሕጻን ጡብ ክሳዕ ዚሐድግ ኣይድይብን እየ ሽዑ ኣብ ቅድሚ እግዚኣብሄር ኪርኤ ከብጽሖ እየ ንሓዋሩ ኸኣ ኣብኡ ኺነብር እዩ በለቶ
ኤልቃና ሰብኣያ ድማ ጽቡቕ መሲሉ እተራእየኪ ግበሪ ጡብ ክሳዕ እተሕድግዮ ጽንሒ ሓንትስ እግዚኣብሄር ደአ ዘረባኡ ይፈጽሞ በላ
እታ ሰበይቲ ኸኣ ተረፈት ነቲ ወዳ ጡብ ክሳዕ እተሕድጎ ድማ ተጥብዎ ነበረት
ምስ ኣሕደገቶ ኸኣ ሰለስተ ዝራብዕን ሓደ ኤፋ ሓርጭን ሓደ ሓርቢ ወይንን ተማሊኣ ወዳ ሒዛ ደየበት ኣብ ሺሎ ናብ ቤት እግዚኣብሄር ድማ ኣእተወቶ
እቲ ቖልዓ ኸኣ ገና ንእሽቶ ነበረ
ነቲ ዝራብዕ ሐሪዶም ድማ ነቲ ቘልዓ ናብ ኤሊ ኣምጽእዎ
ንሳ ኸኣ ጐይታይ ስምዓኒ ነፍስኻ ህያው ትኹን ጐይታይ እታ ኣብ ጥቓኻ ደው ኢላ ንእግዚኣብሄር እትልምን ዝነበረት ሰበይቲ ኣነ እየ
ብዛዕባዚ ቘልዓዚ እየ ዝለመንኩ እግዚኣብሄር ከኣ እቲ ዝለመንክዎ ልማኖይ ሂቡኒ
ስለዚ ኣነ ድማ ንእግዚኣብሄር እህቦ ኣሎኹ ምሉእ ዕድሜኡ ንእግዚኣብሄር ተዋሂቡ እዩ በለት
ካብኡ ኸኣ ንእግዚኣብሄር ሰገዱ
ሃና ድማ ከምዚ ኢላ ጸለየት ልበይ ብእግዚኣብሄር ይሕጐስ ኣሎ ቀርነይ ብእግዚኣብሄር ክብ ይብል ብምድሓንካ ተሐጒሰ እየ እሞ ኣፈይ ናብ ጸላእተይ ሃህ ኢሉ ኣሎ
ብጀካኻ ኻልእ የልቦን እሞ ከም እግዚኣብሄር ዝበለ ቅዱስ የልቦን ከም ኣምላኽና ዝበለ ኸውሒ ኸኣ የልቦን እግዚኣብሄር ኵሉ ዚፈልጥ ኣምላኽ እዩ ግብርታት ከኣ ኣብኡ ምዙን እዩ እሞ እምብዛ ዘረባ ትዕቢት ኣይተብዝሑ ቃል ድፍረትውን ካብ ኣፍኩም ኣይውጻእ ቀስቲ እቶም ሓያላት ተሰብረ እቶም ሰንከልከል ዚብሉ ዝነበሩ ኸኣ ሓይሊ ተዐጥቁ እቶም ጽጉባት ዝነበሩ ምእንቲ እንጌራ ተገዝኡ እቶም ጥሙያት ድማ ደጊም ኣይጠምዩን
እወ እታ መኻን ሾብዓተ ወለደት እታ ወላድ ግና ደኸመት
እግዚኣብሄር ይቐትል የሕዊ ኸኣ ናብ ሲኦል የውርድ የውጽእ ድማ
እግዚኣብሄር የድኪ የሀብትም ከኣ ትሕት የብል ክብ ድማ የብል
ኣዕኑድ ምድሪ ናይ እግዚኣብሄር እዩ ንዓለም ከኣ ኣብ ልዕሊኡ ኣንቢርዋ እዩ እሞ ነቲ ነዳይ ካብ ሓመድ ኣተንሲኡ ነቲ ድኻውን ካብ ጐዱፍ ኣልዒሉ ምስ መኳንንቲ የቐምጦም ዝፋን ክብሪውን የውርሶም
ንሱ ነእጋር ቅዱሳኑ ይሕልወን ሰብ ብሓይሉ ኣይስዕርን እዩ እሞ እቶም ረሲኣንሲ ኣብ ጸልማት ኪጠፍኡ እዮም
እቶም ንእግዚኣብሄር ዚጻረሩ ስብርብር ይብሉ ኣብ ሰማይ ኰይኑ ኣብ ልዕሊኦም የንጐድጕድ እግዚኣብሄር ንወሰናት ምድሪ ይፈርድ ንንጉሱ ድማ ሓይሊ ይህቦ ንቐርኒ መሲሑ ኸኣ ልዕል የብሎ
ኤልቃና ድማ ናብ ቤቱ ንራማ ኸደ
እቲ ቘልዓ ኸኣ ኣብ ቅድሚ ኻህን ኤሊ ዀይኑ ንእግዚኣብሄር የገልግል ነበረ
ደቂ ኤሊ ግና ደቂ ብልያል ነበሩ ንእግዚኣብሄር ኣይፈለጥዎን
እቶም ካህናት ኣብቲ ህዝቢ እዚ ልማድ እዚ ነበሮም ዝዀነ ሰብ መስዋእቲ ሕሩድ ም ስ ዚስውእ ገና እቲ ስጋ ኺበስል ከሎ ጊልያ እቲ ኻህን ሰለስተ ዘጻብዑ ሻኳ ኣብ ኢዱ ሒዙ ይመጽእ እሞ ናብ ቊራዕ ወይ ናብ መቚሎ ወይ ናብ ድስቲ ወይ ናብ ጻሕሊ ይወግእ እቲ ሻኳ ዘልዐሎ ዘበለ እቲ ኻህን ንርእሱ ይወስዶ ነበረ
ነቶም ናብ ሺሎ ዚመጹ ዅሎም እስራኤላውያን ከምኡ ይገብርዎም ነበሩ
ነቲ ስብሒ ገና ኸየሕረርዎ ኸለዉውን ጊልያ እቲ ኻህን ናብቲ ሰዋኢ ሰብ መጺኡ እቲ ኻህን ብርንዶ ደኣ እምበር ዝበሰለ ስጋ ኻባኻ ኣይወስድን እዩ እሞ ዚጥበስ ስጋ ሀበኒ ይብሎ ነበረ
ሽዑ እቲ ሰብኣይ ቅድም እቲ ስብሒ ፍጹም ይሕረር ደሓር ነፍስኻ ዝደለየቶ ውሰድ እንተ በሎ ንሱ ኸኣ ኣይፋል ሕጂ ደኣ ሀበኒ እንተ ዘይኰነስ ብሓይሊ ኽወስድ እየ ይብሎ ነበረ
እቶም ሰባት በዚ ነቲ መስዋእቲ እግዚኣብሄር ይንዕቅዎ ነበሩ እሞ ሓጢኣት እቶም መንእሰይ ኣብ ቅድሚ እግዚኣብሄር ኣዝዩ ዓብዪ ነበረ
ግናኸ ሳሙኤል ገና ቘልዓ ኽነሱ ናይ ልሕጺ እንጣጢዕ ኤፎድ ተዐጢቑ ኣብ ቅድሚ እግዚኣብሄር የገልግል ነበረ
ኣዲኡ ድማ ንእሽቶ ቐምሽ ላዕሊ ገበረትሉ እቲ ናይ ዐዓመት መስዋእቲ ሕሩድ ክትስውእ ም ስ ሰብኣያ ኽትድይብ ከላ በብዓመት ተም ጽኣሉ ነበረት
ኤሊ ድማ ንኤልቃናን ንሰበይቱን ኣብ ክንዲ እቲ ንእግዚኣብሄር እተወፈየ ውፉይ እግዚኣብሄር ካብዛ ሰበይቲ እዚኣ ዘርኢ ይሀብካ ኢሉ መረቖም
ናብ ቦታኦም ከኣ ኸዱ
እግዚኣብሄር ድማ ንሃና በጽሓ ጠነሰት ድማ ሰለስተ ወድን ክልተ ጓልን ከኣ ወለደት
ሳሙኤል እቲ ቘልዓ ድማ ኣብ ቅድሚ እግዚኣብሄር ዐበየ
ኤሊ ኸኣ ኣዝዩ ኣረገ እቲ እቶም ደቁ ኣብ ብዘለዉ እስራኤል ዝገበርዎ ዅሉን ነተን ኣብ ደገ ድንኳን ምርኻብ ዜገልግላ ኣንስቲ ድማ ከም ዚድቅስወንን ሰምዔ
ንኣታቶም ከኣ እዚ ኻብ ብዘሎ ህዝቢ ዝሰምዖ ዘሎኹ ኽፉእ ግብርኹምሲ ስለምንታይ ኢኹም ከም ዚ ዝበለ ነገር ትገብርዎ ዘሎኹም ኣይፋልኩም ደቀየ ንህዝቢ እግዚኣብሄር ገሃሲ ትገብርዎ ኣሎኹም እሞ እዚ ኣነ ዝሰምዖ ዘሎኹ ወረስ ጽቡቕ ኣይኰነን
ሰብ ንሰብ እንተ በደሎስ ኣምላኽ ይፈርዶ ሰብ ንእግዚኣብሄር እንተ በደሎ ግና መን የማልዶ በሎም
እግዚኣብሄር ኪቐትሎም ስለ ዝደለየ ግና ዘረባ ኣቦኦም ኣይሰም ዑን
ሳሙኤል እቲ ቘልዓ ኸኣ እናዐበየ ኸደ ኣብ እግዚኣብሄርን ኣብ ሰብን ድማ ፍትዊ ነበረ
ሓደ ናይ ኣም ላኽ ሰብ ናብ ኤሊ መጺኡ በሎ እግዚኣብሄር ከምዚ ይብል ኣሎ እቲ ኣብ ግብጺ ኣብ ቤት ፈርኦን ከለዉ ንቤት ኣቦኻ ብርግጽዶ ኣይተገለጽኩላን እየ ካህነይ ኰይኑ ኣብ መሰውእየይ ደዪቡ ዕጣን ኪዐጥን ኣብ ቅድመይውን ኤፎድ ኪጸውር ኢለ ኻብ ኵሎም ነገድ እስራኤልዶ ንኣይ ሐርየዮ ኣይኰንኩን ኵሉ ናይ ደቂ እስራኤል መስዋእቲ ሓዊኸ ንቤት ኣቦኻዶ ሂበዮ ኣይኰንኩን ነቲ ኣብ ማሕደረይ ኪቕረብ ዝአዘዝኩ መስዋእቲ ሕሩድን መስዋእቲ ብልዕን ደኣ ስለምንታይ ኢኹም እትረግጽዎ ዘሎኹም ካብ ኵሉ እቲ መስዋእቲ ህዝበይ እስራኤል በብሉጹ በሊዕኩም ም እንቲ ኽትሰብሑስ ከመይ ኢልካኸ ኻብ ንኣይ ንደቅኻ ኣኽበርካ ስለዚ እግዚኣብሄር ኣምላኽ እስራኤል ከምዚ ይብል ኣሎ ኣነስ ንቤትካን ንቤት ኣቦኻን ንዘለኣለም ኣብ ቅድመይ ኪመላለሱ ብርግጽ ኢለዮም ነበርኩ ሕጂ ግና ኣነስ ነቶም ዜኽበሩኒ ኤኽብሮም እቶም ዚንዕቁኒ ኸኣ ኪሐስሩ እዮም እሞ እዝስ ካባይ ይርሐቕ ይብል እግዚኣብሄር
እንሆ ኣብ ቤትካ ኣረጊት ምእንቲ ኸይርከብ ቅልጽምካን ቅልጽም ቤት ኣቦኻን ዝሰብረለን መዓልታት ኪመጻ እየን
በቲ ኣምላኽ ኣብ እስራኤል ዝገበሮ ዅሉ ጽቡቕስ ኣብ ማሕደረይ ሽጋር ክትርኢ ኢኻ ኣብ ቤትካ ድማ ንሓዋሩ ኣረጊት ኣይርከብን
እቲ ኣነ ኻብ መሰውእየይ ዘይቈርጾ ሰብካ ኣዒንትኻ ንም ሕቃቕ ነፍስኻውን ንም ም ህማን ኪኸውን እዩ
ኣብ ቤትካ እተወልደ ዘበለ ኸኣ ብጕብዝናኡ ኺመውት እዩ
እቲ ኣብ ክልቲኦም ደቅኻ ሆፍንን ፊንሃስን ዚመጽእ ክልቲኦም ብሓንቲ መዓልቲ ኺሞቱ እዮም እዚ ምልክት ኪዀነካ እዩ
ኣነ ኸኣ ከም ልበይን ከም ነፍሰይን ዚገብር እሙን ካህን ከተንስእ እየ ንእኡ ድልድልቲ ቤት ክሰርሓሉ እየ ንሱውን ንሓዋሩ ኣብ ቅድሚ መሲሄይ ኪመላለስ እዩ
ኪኸውን ከኣ እዩ ነፍሲ ወከፍ ካብ ቤትካ ዝተረፈ ምእንቲ ሓንቲ ገንዘብ ብሩርን ሓንቲ እዛም እንጌራን ኣብ ቅድሚኡ ኺሰግድ እዩ
ቊራስ እንጌራ ምእንቲ ኽበልዕሲ ኣብ ሓደ ኣገልግሎት ክህነት ኰታ ግበረኒ ድማ ኺብሎ እዩ
ሳሙኤል እቲ ቘሎዓ ድማ ኣብ ቅድሚ ኤሊ ንእግዚኣብሄር የገልግል ነበረ
በታ ጊዜ እቲኣ ኸኣ ቃል እግዚኣብሄር ውሒዱ ነበረ ራእይውን ብዙሕ ኣይነበረ
ኰነ ኸኣ በታ ጊዜ እቲኣ ኤሊ ኣብ ስፍራኡ ደቂሱ ኸሎ ምርኣይ ክሳዕ ዚስእን ኣዒንቱ ሐሚቐን ነበራ መብራህቲ ኣምላኽ ከኣ ገና ኸይጠፍኤ ኸሎ ሳሙኤልውን ኣብታ ታቦት ኣም ላኽ ዘለዋ መቕደስ እግዚኣብሄር ተገም ሲሱ ኸሎ ሽዑ እግዚኣብሄር ንሳሙኤል ጸዎዖ ንሱ ኸኣ እኔኹ በለ
ናብ ኤሊ ጐይዩ ድማ ጸዊዕካኒ ኢኻ እሞ እኔኹ በለ
ንሱ ግና ኣይጸዋዕኩን ተመሊስካ ደኣ ደቅስ በለ
ከይዱ ኸኣ ደቀሰ
እግዚኣብሄር ድማ ከም ብሓድሽ ንሳሙኤል ጸውዖ ሳሙኤል ከኣ ተንሲኡ ናብ ኤሊ ኸይዱ ጸዊዕካኒ ኢኻ እሞ እኔኹ በለ
ንሱ ግና ወደየ ኣነስ ኣይጸዋዕኩን ተመሊስካ ደቅስ በለ
ሳሙኤል ከኣ ንእግዚኣብሄር ገና ኣይፈለጦን ነበረ ቃል እግዚኣብሄርውን ኣይተገልጸሉን ነበረ
እግዚኣብሄር ድማ መሊሱ ንሳሙኤል ሳልሳይ ሳዕ ጸውዖ
ንሱ ኸኣ ተንሲኡ ናብ ኤሊ ኸይዱ ጸዊዕካኒ ኢኻ እሞ እኔኹ በለ
ሽዑ ኤሊ ነቲ ቘልዓ እግዚኣብሄር ከም ዝጸውዖ አስተውዐለ
ኤሊ ኸኣ ንሳሙኤል በሎ ኪድ ደኣ ደቅስ ኪኸውን ከኣ እዩ እንተ ጸውዓካ ባርያኻ ይሰምዕ ኣሎ እሞ ዎ እግዚኣብሄር ተዛረብ በል
ሳሙኤል ከኣ ኸይዱ ኣብታ ስፍራኡ ደቀሰ
እግዚኣብሄር ድማ መጸ ደው ኢሉ ኸኣ ከምቲ ኻልእ ጊዜታት ሳሙኤል ሳሙኤል ኢሉ ጸውዖ
ሳሙኤል ከኣ ባርያኻ ይሰምዕ ኣሎ እሞ ተዛረብ በለ
ሽዑ እግዚኣብሄር ንሳሙኤል በሎ እንሆ ኣነ ኣብ እስራኤል ንዚሰምዖ ዘበለ ኣብ ክልቲኤን እዝኑ ዱድ ዜብል ነገር ክገብር እየ
በታ መዓልቲ እቲኣ እቲ ኣብ ልዕሊ ኤሊ ብዛዕባ ቤቱ እተዛረብክዎ ዘበለ ካብ መጀመርታኡ ኽሳዕ መወዳእታኡ ኽገብሮ እየ
እቶም ደቁ ኣብ ርእሶም መርገም ከም ዘምጽኡ እናፈለጠስ ብዘይ ምኽልካሎም ስለ ዝበደለ ንቤቱ ንዘለኣለም ከም ዝፈርደላ ኣፍሊጠዮ እየ እሞ ስለዚ ኸኣ ንቤት ኤሊ እቲ በደል ቤት ኤሊ ብመስዋእቲ ሕሩድ ወይ ብመስዋእቲ ብልዒ ንዘለኣለም ኣይዕረቕን እዩ ኢለ ምሒለ እየ
ሳሙኤል ድማ ክሳዕ ዚወግሕ ደቂሱ መዓጹ ቤት እግዚኣብሄር ከፈተ
ሳሙኤል እቲ ራእዩ ንኤሊ ኸይነግሮ ፈርሄ
ኤሊ ግና ንሳሙኤል ሳሙኤል ወደይ ኢሉ ጸውዖ
ንሱ ኸኣ እኔኹ በለ
ኤሊ ድማ እቲ እተዛረበካ ነገር እንታይ እዩ በጃኻ ካባይ ኣይትሰውሮ
ካብቲ እተዛረበካ ዅሉ ነገር ገለ ዘረባ እንተ ሓባእካለይ ኣምላኽ ከምዚ ይግበርካ ከምኡውን ይድገምካ በለ
ሽዑ ሳሙኤል ካብኡ ገለ ኸይሐብኤ ኵሉ እቲ ዘረባ ነገሮ
ኤሊ ድማ ንሱ እግዚኣብሄር እዩ ጽቡቕ ኰይኑ እተራእዮ ይግበር በለ
ሳሙኤል ከኣ ዐበየ እግዚኣብሄር ድማ ምስኡ ነበረ እሞ ካብቲ ዅሉ ዘረባኡ ገለ እኳ ናብ ምድሪ ኣየውደቐን
ብዘሎ እስራኤል ካብ ዳን ክሳዕ ብኤርሸባዕ ድማ ሳሙኤል እሙን ነብዪ እግዚኣብሄር ከም ዝዀነ ፈለጠ
እግዚኣብሄር ንሳሙኤል ብቓል እግዚኣብሄር ኣብ ሺሎ ይግለጸሉ ነበረ እሞ እግዚኣብሄር መሊሱ ኣብ ሺሎ ተራእዮ
ቃል ሳሙኤል ከኣ ናብ ብዘሎ እስራኤል መጸ
እስራኤል ድማ ምስ ፍልስጥኤማውያን ኪዋጋእ ወጸ ኣብ ኤብንዔዘር ከኣ ሰፈረ
ፍልስጥኤማውያን ድማ ኣብ ኣፌቅ ሰፈሩ
ፍልስጥኤማውያን ከኣ ምስ እስራኤል ኪዋግኡ ተሰለፉ
እቲ ውግእ ምስ ገፍሔ ድማ እስራኤል ኣብ ቅድሚ ፍልስጥኤማውያን ተሳዕሩ ኣብቲ እተሰለፉሉ መሮር ኣስታት ኣርባዕተ ሽሕ ሰብ ቀተሉ
እቲ ህዝቢ ናብ ሰፈሩ ምስ ተመልሰ እቶም ዓበይቲ እስራኤል እግዚኣብሄር ስለም ንታይ ኰን እዩ ሎሚ ኣብ ቅድሚ ፍልስጥኤማውያን ዝሰዐረና እምበኣርሲ ንታቦት ኪዳን እግዚኣብሄር ንሱ ኣብ ማእከልና ዀይኑ ካብ ኢድ ጸላእትና ምእንቲ ኼድሕነና ካብ ሺሎ ናባና ነምጽኣዮ በሉ
እቲ ህዝቢ ናብ ሺሎ ልኢኹ ኸኣ ካብኣ ነቲ ታቦት ኪዳን ናይቲ ኣብ ልዕሊ ኪሩቤል ዚነብር እግዚኣብሄር ጐይታ ሰራዊት ኣምጽእዎ
ክልቲኦም ደቂ ኤሊ ሆፍንን ፊንሃስን ድማ ምስቲ ታቦት ኪዳን ኣምላኽ ኣብኡ ነበሩ
ኰነ ኸኣ እቲ ታቦት ኪዳን እግዚኣብሄር ናብ ሰፈር ምስ አተወ ብዘለዉ እስራኤል ምድሪ ኽሳዕ እተንደቕድቕ ብዙሕ እልል በሉ
ፍልስጥኤማያን ከኣ ነቲ ድምጺ እልልታ ምስ ሰምዑ እዚ ኣብ ሰፈር እብራውያን ዘሎ ድምጺ ብዙሕ እልልታስ እንታይ ኰን እዩ በሉ
ታቦት እግዚኣብሄር ናብ ሰፈር ከም ዝአተወ ኸኣ ፈለጡ
ፍልስጥኤማውያን ከኣ ኣምላኽ ናብ ሰፈር መጺኡ እዩ ኢሎም ብዙሕ ፈርሁ
በሉ ድማ ቅድሚ ሕጂ ኸምዚ ዝበለ ነገር ኣይኰነን እሞ ወይለና
ንግብጻውያን ብዅሉ ዓይነት መዓት ኣብ በረኻ ዝወቕዕዎም እዞም ኣማልኽቲ እዚኣቶም እዮም እሞ ወይለና ካብ ኢድ እዞም ሓያላት ኣማልኽቲ እዚኣቶም መን ኬድሕነና እዩ ኣቱም ፍልስጥኤማውያን ከም ቲ ንሳቶም ባሮትኩም ዝነበሩ ንስኻትኩም ከኣ ባሮት እብራውያን ከይትዀኑስ ጽንዑ ሰብኡት ኩኑ እወ ሰብኡት ኩኑ ተዋግኡ
ሽዑ ፍልስጥኤማውያን ተዋግኡ እስራኤል ከኣ ተሳዕረ ነፍሲ ወከፍ ድማ ነናብ ድንኳኑ ሀደመ
እቲ ውግእ ኸኣ ኣዝዩ በርትዔ እሞ ካብ እስራኤል ሰላሳ ሽሕ ኣጋር ወደቑ
ታቦት ኣም ላኽ ድማ ተማረኸ
ክልቲኦም ደቂ ኤሊ ሆፎንን ፊንሃስን ከም ሞቱ
በታ መዓልቲ እቲኣ ድማ ሓደ ብንያማዊ ሰብኣይ ክዳውንቱ ቐዲዱ ኣብ ርእሱውን ሓመድ ነስኒሱ ኻብቲ ውግእ ጐይዩ ናብ ሺሎ መጸ
ንሱ ኺመጽእ ከሎ ኸኣ እንሆ ኤሊ ብዛዕባ ታቦት ኣምላኽ ልቡ ተጨኒቑ ነበረ እሞ ኣብ ደረት መገዲ ኣብ መንበር ተቐሚጡ የማዕዱ ነበረ
እቲ ሰብኣይ ናብ ከተማ ኣትዩ ምስ ኣውረየ ኸኣ ብዘላ እታ ኸተማ ዋይዋይ በለት
ኤሊ ድማ ድም ጺ እቲ ዋይዋይታ ም ስ ሰም ዔ እዚ ድም ጺ ታዕታዕሲ እንታይ ኰን እዩ በለ
እቲ ሰብኣይ ከኣ ቀልጢፉ ናብ ኤሊ መጺኡ ነገሮ
ኤሊ ግና ወዲ ተስዓን ሾሞንተን ዓመት ኰይኑ ነበረ እሞ ኣዒንቱ ፈዚዘን ኪርኢ ኣይከአለን
እቲ ሰብኣይ ንኤሊ እቲ ኻብ ውግእ ዝመጸ ኣነ እየ ኣነ ኻብቲ ውግእ ሀደምኩ በሎ
ንሱ ኸኣ ወደየ ነገሩ እሞ ከመይ ኰነ በለ
እቲ መውረዪ ድማ እስራኤል ኣብ ቅድሚ ፍልስጥኤማውያን ሀደሙ ብዙሕ ሰብውን ተወድኤ ክልቲኦም ደቅኻ ሆፍንን ፊንሃስን ከኣ ሞይቶም ታቦት ኣምላኽውን ተማሪኹ ኢሉ መለሰ
ኰነ ድማ ታቦት ኣምላኽ ምስ ዘከረሉ ኤሊ ኣሪጉ ከቢዱ ስለ ዝነበረ ኣብ ጐቦ እቲ ደገ ንድሕሪት ኣቢሉ ኻብ መንበሩ ወደቐ ክሳዱ ተሰቢሩ ድማ ሞተ
ንሱ ንእስራኤል ኣርብዓ ዓመት ፈሪዱ እዩ
ሰበይቲ ፊንሃስ ወዱ ድማ ሕርሳ ዝቐረበ ጥንስቲ ነበረት እሞ ታቦት ኣምላኽ ከም እተማረኸ ሓሙኣን ሰብኣያን ከኣ ከም ዝሞቱ ወረ ም ስ ሰም ዔት ሕርሲ ተታሕዘት እሞ ተም በርኪኻ ወለደት
ክትመውት ከላ ኸኣ እተን ኣብ ዙርያኣ ደው ዝበላ ኣንስቲ ወዲ ወሊድኪ ኢኺ እሞ ኣይትፍርሂ በላኣ
ንሳ ግና ገለ ኣይመለሰትን ኣብ ልባውን ኣየእተወቶን
እዚ ማለታ ታቦት ኣምላኽ ስለ እተማረኸ ብምኽንያት ሓሙኣን ሰብኣያን ከኣ ክብረት ካብ እስራኤል ረሐቐ ኢላ ነቲ ሕጻን ኢካቦድ ሰመየቶ
ንሳ ድማ ታቦት ኣምላኽ ተማሪኹ እዩ እሞ ክብረት ካብ እስራኤል ረሐቐ በለት
ፍልስጥኤማውያን ድማ ንታቦት ኣም ላኽ ወሲዶም ካብ ኤብንዔዘር ናብ ኣሽዶድ ኣም ጽእዎ
ፍልስጥኤማውያን ከኣ ንታቦት ኣምላኽ ወሲዶም ናብ ቤት ዳጎን ኣእተውዎ ኣብ ጥቓ ዳጎን ኣቐመጥዎ
ኣሽዶዳውያን ድማ ንጽብሒቱ ኣንጊሆም ምስ ተንስኡ እንሆ ዳጎን ኣብ ቅድሚ ታቦት እግዚኣብሄር ብግምባሩ ናብ ምድሪ ወዲቑ ነበረ
ንዳጎን ወሲዶም ከኣ ናብ ስፍራኡ መለስዎ
ንጽብሒቱ ወጋሕታ ኣንጊሆም ምስ ተንስኡ ድማ እንሆ ዳጎን ኣብ ቅድሚ ታቦት እግዚኣብሄር ብግምባሩ ናብ ምድሪ ወዲቑ ነበረ ርእሲ ዳጎንን ክልቲኤን ግናዕ ኢዱን ከኣ ተቘሪጸን ኣብ ልዳት ወዲቐን ነበራ
ዳጎን እቲ ማእከሉ ጥራይ ተሪፍዎ ነበረ
ስለዚ ነታ ኣብ ኣሽዶድ ዘላ ልዳት ዳጎን ካህናት ዳጎን ኰኑ ወይ ናብ ቤት ዳጎን ዚአትዉ ዅሎም ክሳዕ ሎሚ ኣይረግጽዋን እዮም
ኢድ እግዚኣብሄር ድማ ንኣሽዶዳውያን ከበደቶም ንኣሽዶድን ንዶባታን ብሕበጥ ወቒዑ ኣጥፍኦም
እቶም ሰብ ኣሽዶድ ከኣ ከምኡ ኸም ዝዀነ ምስ ረአዩ ኢዱ ኣብ ልዕሌናን ኣብ ልዕሊ ዳጎን ኣምላኽናን ጸኒዓ እያ እሞ ታቦት ኣምላኽ እስራኤል ምሳና ኣይንበር በሉ
ልኡኻት ሰዲዶም ከኣ ንዅሎም ሹማም ቲ ፍልስጥኤማውያን ኣኪቦም ንታቦት ኣምላኽ እስራኤል እንታይ ንግበሮ በሉ
ንሳቶም ከኣ ታቦት ኣምላኽ እስራኤል ናብ ጋት የልግስ በሉ ስለዚ ንታቦት ኣምላኽ እስራኤል ናብኣ ኣግለስዎ
ኰነ ኸኣ ምስ ኣግለስዎ ኢድ እግዚኣብሄር ኣብታ ኸተማ ንኣዝዩ ዓብዪ ዕግርግር ኰነት ንሰብ እታ ኸተማ ካብ ንእሽቶ ኽሳዕ ዓብዪ ወቕዖም ሕበጥ ድማ ወጾም
ሽዑ ንታቦት ኣምላኽ ናብ ዔቅሮን ሰደድዎ
ኰነ ኸኣ እቲ ታቦት ኣምላኽ ናብ ዔቅሮን ምስ መጸ እቶም ዔቅሮናውያን ንኣናን ንህዝብናን ምእንቲ ኪቐትሉናስ ታቦት ኣምላኽ እስራኤል ኣምጺኦምልና ኢሎም ጨርሑ
ኢድ ኣምላኽ ከኣ ኣብአ ኣዝዩ ስለ ዝኸበደ ንብዘላ እታ ኸተማውን ፍርሃት ሞት ስለ ዝሓዛ ልኢኾም ንዅሎም ሹማምቲ ፍልስጥኤማውያን ኣኪቦም እዚ ታቦት ኣምላኽ እስራኤል ንኣናን ንህዝብናን ምእንቲ ኸይቀትለናስ ስደድዎ ናብ ስፍራኡ ኸኣ ይመለስ በሉ
እቶም ዘይሞቱ ሰባት ድማ ሕበጥ ወቕዖም ብኽያት እታ ኸተማ ኸኣ ክሳዕ ሰማይ ደየበ
እቲ ታቦት እግዚኣብሄር ድማ ኣብ ም ድሪ ፍልስጥኤማውያን ሾብዓተ ወርሒ ነበረ
ፍልስጥኤማውያን ከኣ ነቶም ካህናትን ጠንቈልትን ጸዊዖም ንታቦት እግዚኣብሄር እንታይ ንግበሮ ከመይ ጌርና ናብ ቦታኡ ኸም እንመልሶ ኣፍልጡና በሉ
ንሳቶም ድማ ንታቦት ኣምላኽ እስራኤል እንተ ሰደድኩምዎ ጥራዩ ኣይትስደድዎ መስዋእቲ በደል ደኣ ምለሱሉ ሽዑ ኽትፍወሱ ኢኹም ኢዱውን ካባኻትኩም ዘይምግላሳ ብምንታይ ምኽንያት ምዃኑ ኺፍለጠኩም እዩ በሉ
ንሳቶም ከኣ እቲ መስዋእቲ በደል እንመልሰሉኸ ኸመይ ዝበለ እዩ በሉ
ንሳቶም ድማ በሉ እቲ መዓት ንዅላትኩምን ንሹማምትኹምን ሓደ ዓይነት እዩ እሞ ከም ቊጽሪ እቶም ሹማምቲ ፍልስጥኤማውያን ሓሙሽተ ሕበጥ ወርቅን ሓሙሽተ ኣንጭዋ ወርቅን እዩ
እምበርኣርሲ ምስሊ እቲ ሕበጥኩምን ምስሊ እተን ንሃገር ዘጥፍኣ ኣናጹኹምን ግበሩ ንኣምላኽ እስራኤል ከኣ ክብሪ ሀብዎ ምናልባሽ ኢዱ ኻብ ልዕሌኹም ን ካብ ልዕሊ ኣማልኽትኹም ን ካብ ልዕሊ ም ድርኹም ን ክትቀልል እያ
ከም ቲ ግብጻውያንን ፈርኦንን ልቦም ዘትረሩ ስለምንታይ ልብኹም ተትርሩ ኣሎኹም ኣባታቶም ሓይሊ ምስ ገበረ ደይኰኑን ይኺዱ ዝሐደግዎም ንሳቶም ድማ ዝኸዱ ሕጂ ኸኣ ሓደ ሓድሽ ሰረገላ ሰሪሕኩም ኣርዑት ዘይተሰቕለን ዜጥብዋ ኽልተ ላም ውሰዱ እሞ ነተን ኣሓ ኣብቲ ሰረገላ ቚረንወን ነተን ኣባትየን ከኣ ካብ ድሕሪኤን ናብ ቤት ምለስወን
ነቲ ታቦት እግዚኣብሄር ወሲድኩም ኣብቲ ሰረገላ ግበርዎ እቲ ንመስዋእቲ በደል እትመልሱሉ ኣቓሑ ወርቂ ኸኣ ኣብ ሳጹን ጌርኩም ኣብ ጎቦኡ ኣንብርዎ እሞ ይኺድ ስደድዎ
ርአዩ ድማ ብመገዲ ሃገሩ ኣቢሉ ናብ ቤትሸመሽ እንተ ደየበ ሽዑ እዚ ብርቱዕ ክፉእ ነገር እዚ ዘምጽኣልና ንሱ እዩ እንተ ዘይኰነ ግና ንሱስ ብኸምኡ ደአ መጺኡና እምበር እዚ መዓት እዚ ኢዱ ኸም ዘየውረደትልና ኽንፈልጥ ኢና በሉ
እቶም ሰባት ከኣ ከምኡ ገበሩ
ክልተ ዜጥብዋ ላም ወሲዶም ኣብቲ ሰረገላ ቘረንወን ነተን ኣባትየን ድማ ኣብ ቤት ዐጸዉወን
ንታቦት እግዚኣብሄርን ነቲ ሳጹንን ምስቲ ኣናጹ ወርቅን ምስልታት ሕበጥን ኣብቲ ሰረገላ ኣንበርዎ
እተን ኣሓ ድማ ንየማነ ጸጋም ከየግለሳ እምባሕ እናበላ ብጐደና ኣቕኒዔን መገዲ ቤትሸመሽ ትኽ ኢለን ከደ
እቶም ሹማምቲ ፍልስጥኤማውያን ከኣ ክሳዕ ዶብ ቤትሸመሽ ደድሕሪአን ከዱ
እቶም ሰብ ቤትሸመሽ ድማ ስርናይ ኣብቲ ለሰ ይዐጽዱ ነበሩ
ኣዒንቶም ቋሕ ኣቢሎም ነቲ ታቦት ረአይዎ እሞ ብምርኣዩ ተሓጐሱ
እቲ ሰረገላ ድማ ናብ ግራት እያሱ በዓል ቤትሸመሽ መጺኡ ኣብኣ ቘመ ኣብኣ ድማ ዓብዪ እምኒ ነበረ
ዕጨይቲ እቲ ሰረገላ ፈሊጾም ከኣ እተን ኣሓ ንእግዚኣብሄር ዚሐርር መስዋእቲ ኣዕረጉሉ
ሌዋውያን ከኣ ነቲ ታቦት እግዚኣብሄርን ነቲ ምስኡ ዝነበረ ኣቓሑ ወርቂ ዘለዎ ሳጹንን ኣውሪዶም ኣብቲ ዓብዪ እምኒ ኣንበርዎ
በታ መዓልቲ እቲኣ ድማ እቶም ሰብ ቤትሸመሽ ንእግዚኣብሄር ዚሐርር መስዋእቲ ኣዕረጉሉ መስዋእቲ ሕሩድ ከኣ ሰውኡሉ
እቶም ሓሙሽተ ሹማምቲ ፍልስጥኤማውያን ድማ ምስ ረአይዎ በታ መዓልቲ እቲኣ ናብ ዔቅሮን ተመልሱ
እቲ ፍልስጥኤማውያን ንእግዚኣብሄር ንመስዋእቲ በደል ዝመለሱሉ ሕበጥ ወርቂ ኸኣ እዚ እዩ ሓደ ንኣሽዶድ ሓደ ንጋዛ ሓደ ንኣስቀሎን ሓደ ንጋት ሓደ ንዔቅሮን
እተን ኣናጹ ወርቂ ድማ ከም ቊጽሪ ዅለን ናይቶም ሓሙሽተ ሹማምቲ ኸተማታት ፍልስጥኤማውያን እየን ካብተን ዕሩዳት ከተማታት ጀሚረን ክሳዕ ኣቚሻት እታ ሃገር ክሳዕ እቲ ታቦት እግዚኣብሄር እተቐመጦ ዓብዪ እም ኒ ንሱ ኸኣ ክሳዕ ሎሚ ኣብ ግራት እያሱ በዓል ቤትሸመሽ ኣሎ
ካብ ሰብ ቤትሸመሽ ድማ ናብ ውሽጢ እቲ ታቦት ስለ ዝጠመቱ ቐዘፎም እሞ ካብቲ ህዝቢ ሰብዓ ሰብ ቀተለ
እግዚኣብሄር ነቲ ህዝቢ ብብርቱዕ መቕዘፍቲ ስለ ዝቐዘፎ ድማ እቶም ህዝቢ ሐዘኑ
እቶም ሰብ ቤትሸመሽ ከኣ ኣብ ቅድሚ እግዚኣብሄር እዚ ቅዱስ ኣምላኽ መን ኪቐውም ይኽእል ካባናኸ ናብ መን ኪድይብ እዩ በሉ
ነቶም ኣብ ቂርያትየዓሪም ዚነብሩ ኸኣ ንታቦት እግዚኣብሄር ፍልስጥኤማውያን መሊሶም ዎ ወሪድኩም ናባኻትኩም ኣደይብዎ ኢሉም ልኡኻት ሰደዱሎም
እቶም ሰብ ቂርያትየዓሪም ድማ መጺኦም ንታቦት እግዚኣብሄር ኣደዪቦም ናብታ ኣብ ኩርባ ዘላ ቤት ኣቢናዳብ ኣእተውዎ ንኣልኣዛር ወዱ ኸኣ ታቦት እግዚኣብሄር ኪሕሉ ቀደስዎ
ኰነ ድማ እቲ ታቦት ኣብ ቂርያትየዓርም ካብ ዚቕመጥ ጊዜኡ ነውሔ ዕስራ ዓመት ኰነ
ብዘለዉ ቤት እስራኤል ናብ እግዚኣብሄር ኣቢሎም ይቚዝሙ ነበሩ
ሳሙኤል ከኣ ንብዘላ ቤት እስራኤል ንስኻትኩም ብምሉእ ልብኹም ናብ እግዚኣብሄር ትምለሱ እንት ዄንኩም ጓኖት ኣማልኽትን ኣስታሮትን ካብ ማእከልኩም ኣርሕቑ ልብኹም ከኣ ናብ እግዚኣብሄር ኣቕንዑ ንእኡ ጥራይውን ኣም ልኹ ሽዑ ኻብ ኢድ ፍልስጥኤማውያን ኬድሕነኩም እዩ ኢሉ ተዛረበ
ደቂ እስራኤል ከኣ ንበዓሊም ን ንኣስታሮትን ኣርሒቖም ንእግዚኣብሄር ጥራይ ኣምለኹ
ሳሙኤል ድማ ንዅሉ እስራኤል ኣብ ሚጽጳ ኣክቡ ንእግዚኣብሄር ከኣ ምእንታኹም ክልምኖ እየ በሎም
ሽዑ ኣብ ሚጽጳ ተአከቡ ማይ ቀዲሖም ድማ ኣብ ቅድሚ እግዚኣብሄር ኣፍሰስዎ በታ መዓልቲ እቲኣውን ጾሙ ኣብኡ ኸኣ ንእግዚኣብሄር በዲልናዮ በሉ
ሳሙኤል ድማ ንደቂ እስራኤል ኣብ ሚጽጳ ፈረዶም
ፍልስጥኤማውያን ከኣ ደቂ እስራኤል ኣብ ሚጽጳ ኸም እተአከቡ ምስ ሰምዑ እቶም ሹማምቲ ፍልስጥኤማውያን ንእስራኤል ደየብዎም
ደቂ እስራኤል እዚ ምስ ሰምዑ ድማ ንፍልስጥኤማውያን ፈርህዎም
ደቂ እስራኤል ከኣ ንሳሙኤል ካብ ኢድ ፍልስጥኤማውያን ኬድሕነናስ ምእንታና ናብ እግዚኣብሄር ኣምላኽና ምምህላል ኣይትሕደግ በልዎ
ሳሙኤል ድማ ሓደ ዚጠቡ ዕየት ወሲዱ ም ሉእ ዚሐርር መስዋእቲ ገይሩ ንእግዚኣብሄር ኣዕረገሉ
ሳሙኤል ከኣ ምእንቲ እስራኤል ናብ እግዚኣብሄር ተማህለለ እግዚኣብሄር ድማ ምላሽ ሀቦ
ኰነ ድማ ሳሙኤል እቲ ዚሐርር መስዋእቲ ኼዕርግ ከሎ ፍልስጥኤማውያን ንእስራኤል ኪዋግኡ ቐረቡ
እግዚኣብሄር ግና በታ መዓልቲ እቲኣ ኣብ ልዕሊ ፍልስጥኤማውያን ብርቱዕ ነጐዳ ኣንጐድጒዱ ኣሸበሮም እሞ ኣብ ቅድሚ እስራኤል ተሳዕሩ
እቶም ሰብ እስራኤል ድማ ካብ ሚጽጳ ወጺኦም ንፍልስጥኤማውያን ሰጐጕዎም ክሳዕ ትሕቲ ቤትካር ከኣ ቀተልዎም
ሽዑ ሳሙኤል ሓደ እምኒ ወሲዱ ኣብ መንጎ ሚጽጳን ሼንን ኣንበሮ እግዚኣብሄር ክሳዕ ኣብዚ ረድኣና ኢሉ ድማ ስሙ ኤብንዔዘር ሰመዮ
ፍልስጥኤማውያን ተዋረዱ መሊሶም ከኣ ናብ ዶብ እስራኤል ኣይመጹን
ብዅሉ ዘበን ሳሙኤል ድማ ኢድ እግዚኣብሄር ኣብ ልዕሊ ፍልስጥኤማውያን ነበረት
እተን ፍልስጥኤማውያን ካብ እስራኤል ወሲዶምወን ዝነበሩ ኸተማታት ድማ ካብ ዔቅሮን ክሳዕ ጋት ናብ እስራኤል ተመልሳ ንዶበን ከኣ እስራኤል ካብ ኢድ ፍልስጥኤማውያን ኣድሐነ
ኣብ መንጎ እስራኤልን ኣብ መንጎ ኣሞራውያንን ድማ ዕርቂ ነበረ
ሳሙኤል ድማ ምሉእ ዘበን ህይወቱ ንእስራኤል ፈረደ
ዓመት ንዓመት ከይዱ ኸኣ ናብ ቤትኤልን ጊልጋልን ሚጽጳን ይዘውር ነበረ ኣብ ኵለን እዘን ቦታታት እዚኣተን ከኣ ንእስራኤል ይፈርድ ነበረ
ቤቱ ኣብ ራማ ነበረት እሞ ናብኣ ይምለስ ነበረ ኣብኣ ድማ ንእስራኤል ይፈርድ ነበረ
ኣብኣውን ንእግዚኣብሄር መሰውኢ ሰርሔ
ኰነ ድማ ሳሙኤል ምስ ኣረገ ንደቁ ኣብ እስራኤል ፈረዲ ገበሮም ስም እቲ በዅሪ ወዱ ዮኤል ስም እቲ ኻልኣዩ ኸኣ ኣቢያ ነበረ ኣብ ብኤርሸባዕ ፈረዲ ነበሩ
እቶም ደቁ ግና ብመገዱ ኣይከዱን ናብ ስስዔ ደኣ ኣበሉ መማለዲ ተቐቢሎም ድማ ፍርዲ የቕንኑ ነበሩ
ሽዑ ብዘለዉ ዓበይቲ እስራኤል ተአኪቦም ናብ ሳሙኤል ኣብ ራማ መጹ እንሆ ንስኻ ኣሪግካ ደቅኻ ኸኣ ብመገድኻ ኣይከዱን
እምበኣርሲ ሕጂ ኸም ኵሎም ህዝብታት ዚፈርደልና ንጉስ ኣንግሰልና ድማ በልዎ
ዚፈርደልና ንጉስ ሀበና ምስ በሉ ግና እዚ ነገር እዚ ንሳሙኤል ኣጕሀዮ
ሳሙኤል ከኣ ናብ እግዚኣብሄር ጸለየ
እግዚኣብሄር ድማ ንሳሙኤል በሎ ኣነ ኸይነግሶም ንኣይ እዮም ዝነዐቑ እምበር ንኣኻ ኣይኰኑን ዝነዓቑ እሞ እዞም ህዝቢ ብዝበሉኻ ዅሉ ቓሎም ስማዕ
ከምቲ ኻብታ ኻብ ግብጺ ዘውጻእክዎም መዓልቲ ጀሚሮም ክሳዕ እዛ መዓልቲ እዚኣ ዝገበርዎ ግብሪ ንኣይ ሐዲጎም ንኻልኦት ኣማልኽቲ ኣምለኹ ንኣኻ ድማ ከምኡ ይገብሩ ኣለዉ
ሕጂ ኸኣ ቃሎም ስማዕ ግናኸ ኣጽኒዕካ ምዐዶም ስርዓት እቲ ኣብ ልዕሊኦም ዚነግስ ንጉስ ከኣ ኣፍልጦም
ሳሙኤል ድማ ነቶም ካብኡ ንጉስ ዝለመኑ ህዝቢ እቲ እግዚኣብሄር እተዛረቦ ዘበለ ነገሮም
ንሱ በሎም ስርዓት እቲ ኣብ ልዕሌኹም ዚነግስ ንጉስ እዚ እዩ ነቶም ኣወዳትኩም ወሲዱ ሰብ ሰረገላታቱን ፈረሰኛታቱን ይገብሮም ቀቅድሚ ሰረገላኡ ድማ ኪጐዩ እዮም
ሓላቑ ሽሕን ሓላቑ ሓምሳን ማሕረሱ ዚሐርሱን ዓጺዱ ዚዐጽዱን ኣጽዋር ውግኡን ኣቕሓ ሰረገላኡን ድማ ዚሰርሑ ኺገብሮም እዩ
ነተን ኣዋልድኩም ከኣ ሽቱ ኼቃምማን ጸብሒ ኺሰርሓን ኪስንክታን ኪወስደን እዩ
እቲ ዘዝበለጸ ግርሁኹምን ኣታኽልቲ ወይንኹምን ኣታኽልቲ ዘይትኹም ን ወሲዱ ድማ ንገላውኡ ኺህቦም እዩ
ዕሽር ዘራእትኹም ን ወይንኹም ን ወሲዱ ኸኣ ንስሉባቱን ንገላዉኡን ኪህቦም እዩ
ገላዉኹምን ኣግራድኩምን ዘዝበለጹ ኣጕባዝኩምን ኣእዱግኩምን ወሲዱ ድማ ንዕዮኡ ኺገብሮም እዩ
ካብ ኣባጊዕኩም ከኣ ዕሽር ይወስድ ባሮቱውን ክትኰኑ ኢኹም
በታ መዓልቲ እቲኣ ኻብ ቅድሚ እቲ ዝሐሬኹምዎ ንጉስኩም ክትምህለሉ ኢኹም በታ መዓልቲ እቲኣ ግና እግዚኣብሄር ኣይመልሰልኩምን እዩ
እቶም ህዝቢ ግና ንቓል ሳሙኤል ም ስማዕ ኣብዮም ኣይፋል ንሕናስ ከም ቶም ኵሎም ህዝብታት ክንከውን ንጉስና ኺፈርደልናን ቀቅድሜና ወጺኡ ውግእና ኺዋግኣልናንሲ ንጉስ ደአ ኣብ ልዕሌና ይኹን በሉ
ሳሙኤል ድማ ኵሉ ዘረባ እቲ ህዝቢ ሰሚዑ ንእግዚኣብሄር ነገሮ
እግዚኣብሄር ከኣ ንሳሙኤል ቃሎም ስማዕ እሞ ንጉስ ኣንግሰሎም በሎ
ሳሙኤል ድማ ንሰብ እስራኤል ነፍሲ ወከፍ ነናብ ከተማኡ ይኺድ በሎም
ካብ ብንያም ድማ ቂስ ዝስሙ ወዲ ኣቢኤል ወዲ ጾሮር ወዲ በኮራት ወዲ ኣፊያሕ ወዲ ሓደ ብንያማዊ ሓያል ጅግና ሰብኣይ ነበረ
ንሱ ኸኣ ሳኦል ዝስሙ ምልምልን መንእሰይን ወዲ ነበሮ ካብ ደቂ እስራኤል ካብኡ ዚጽብቕ ሰብ ኣይነበረን ካብ ክሳዱ ንላዕሊ ኻብ ኵሉ ህዝቢ ጸብለል ዝበለ ነበረ
ንቂስ ኣቦ ሳኦል ኣእዱግ ጠፍአኦ
ቂስ ድማ ንሳኦል ወዱ ካብዞም ግዙኣት ሓደ ምሳኻ ውሰድ ተንሲእካ ድማ ኪድ እሞ ነተን ኣእዱግ ድለየን በሎ
ሽዑ ብኸረን ኤፍሬም ሐለፈ ብምድሪ ሻሊሻ ኸኣ ሐለፈ ግናኸ ኣይረኸብወንን
ብምድሪ ሻዓሊም ድማ ሐለፉ ኣብኣውን ኣይነበራን ብምድሪ ብንያማውያን ከኣ ሐለፉ ግናኸ ኣይረኸብወንን
ናብ ምድሪ ጹፍ ምስ መጹ ሳኦል ነቲ ምስኡ ዝነበረ ግዙኡ ኣቦይ ብናይ ኣእዱግ ሐዲጉ ብኣና ይጭነቕ ከይህሉስ ንዓናይ ንኺድ ንመለስ በሎ
ንሱ ግና እንሆ ናይ ኣምላኽ ሰብ ኣብዛ ኸተማ እዚኣ ኣሎ ንሱ ኽቡር ሰብኣይ ዝበሎ ዅሉ ርግጽ ዚኸውን እዩ ሕጂ ናብኡ ንኺድ ንሱ ምናልባሽ እንኸደላ መገድና ይነግረና ይኸውን በሎ
ሳኦል ድማ ነቲ ግዝኡ እንሆ እንተ ኸድናስ ነቲ ሰብኣይ እሞ እንታይ ነምጽኣሉ ኣብ ለቘታና እንጌራ ተወዲኡ ነቲ ናይ ኣምላኽ ሰብ እነምጽኣሉ ህያብ የብልናን ወይስ እንታይ እሞ ኣሎና በሎ
እቲ ግዙእ ከኣ ከም ብሓድሽ ንሳኦል እንሆ ርብዒ ሲቃል ብሩር ኣብ ኢደይ ኣሎኒ እም በኣርሲ መገድና ም እንቲ ኺነግረናስ ነቲ ናይ ኣምላኽ ሰብ ክህቦ እየ ኢሉ መለሰሉ
እዚ ሎሚ ነብዪ ዚበሀል ዘሎ ቀደም ረኣዪ ይበሀል ነበረ እሞ ቀደም ኣብ እስራኤል ሓደ ሰብ ንኣምላኽ ኪሐትት ምስ ዚኸይድ ንዑ ናብ ረኣዪ ንኺድ ይብል ነበረ
ሳኦል ድማ ነቲ ግዙኡ ጽቡቕ ተዛረብካ ንዓናይ ንኺድ በሎ
ከምዚ ኢሎም ናብታ እቲ ናይ ኣምላኽ ሰብ ዘለዋ ኸተማ ኸዱ
ንሳቶም በቲ ናብታ ኸተማ ዜደይብ ዓቐበት ኪድይቡ ኸለዉ ማይ ኪወርዳ ዝወጻ ኣዋልድ ረኸቡ እቲ ረኣዪ ኣብዚዶ ኣሎ ኢሎም ሐተትወን
ንሳተን ከኣ ከምዚ ኢለን መለሳሎም እንሆ ኣብዚ ቕድሜኻ ኣሎ እዚ ህዝቢ ሎሚ ኣብቲ በሪኽ ኪስውእ እዩ ስለዚ ንሱ ሎሚ ናብዛ ኸተማ መጺኡ ኣሎ እሞ ሕጂ ቐልጥፍ
ናብ ከተማ ምስ ኣቶኹም ገና ናብቲ በሪኽ ኪበልዕ ከይደየበ ብኡብኡ ኽትረኽብዎ ኢኹም
ነቲ መስዋእቲ ንሱ እዩ ዚባርኾ ስለዚ እቶም ህዝቢ ንሱ ኸይመጸ ኣይበልዑን እዮም እሞ ድሕርቲ እቶም ዕዱማት ይበልዑ
በዛ ጊዜ እዚኣ ኽትረኽብዎ ኢኹም ስለዚ ሕጂ ደይቡ
ናብታ ኸተማ ኸኣ ደየቡ
ናብታ ኸተማ ምስ ኣተዉ እንሆ ሳሙኤል ናብቲ በሪኽ ኪድይብ ኪቃባበሎም ወጸ
ሓንቲ መዓልቲ ቕድሚ ምምጻእ ሳኦል እግዚኣብሄር ንሳሙኤል ከምዚ ኢሉ ገሊጽሉ ነበረ ገዓሩ ናባይ ስለ ዝበጽሔ ንህዝበይ ርእየዮ እየ እሞ ጽባሕ ከምዛ ጊዜ እዚኣ ሓደ ሰብኣይ ካብ ሃገር ብንያም ናባኻ ኽሰድድ እየ ንእኡ ኣብ ህዝበይ እስራኤል ሓለቓ ኪኸውን ቅብኣዮ ንሱ ንህዝበይ ካብ ኢድ ፍልስጥኤማውያን ኬድሕኖ እዩ
ሳሙኤል ንሳኦል ምስ ረአዮ ኸኣ እግዚኣብሄር እቲ ዝበልኩኻ ሰብኣይ እንሆ ኣብ ልዕሊ ህዝበይ ዚገዝእ እዚ እዩ በሎ
ሳኦል ከኣ ኣብ ማእከል እቲ ደገ ናብ ሳሙኤል ቀሪቡ ቤት እቲ ረአይስ ኣበይ እዩ ዘሎ በጃኻ ንገረኒ በሎ
ሳሙኤል ድማ ንሳኦል ከምዚ ኢሉ መለሰሉ እቲ ረአዪ ኣነ እየ ሎሚ ምሳይ ክትምስሑ ኢኹም እሞ ቀቅድመይ ናብቲ በሪኽ ደይብ ጽባሕ ግና እቲ ኣብ ልብኻ ዘሎ ዅሉ ነጊረ ኽሰደካ እየ
ብዛዕባ እተን ካብ ዝጠፍኣኻ ሰለስተ መዓልቲ ዝገበራ ኣእዱግ ከኣ ተረኺበን እየን እሞ ብእኤንሲ ኣይትሕሰብ
እቲ እስራኤል ዚትምነዮ ዘበለ ኵሉኸ ንመን እዩ ንኣኻን ንቤት ኣቦኻንዶ ኣይኰነን
ሳኦል ድማ ኣነስ ብንያማዊ ካብ ሓደ ኻብቶም ናእሽቱ ነገዳት እስራኤልዶ ኣይኰንኩን ዓሌተይ ከኣ እቲ ኻብ ኵሎም ዓሌታት ነገድ ብንያም ዚንእስዶ ኣይኰነን ስለምንታይ ደኣ ኢኻ ኸምዚ ዝበለ ዘረባ እትዛረበኒ ዘሎኻ ኢሉ መለሰሉ
ሳሙኤል ድማ ንሳኦልን ነቲ ጊልያኡን ናብ ኣደራሽ ኣእትዩ ብልዕሊ እቶም ዕዱማት ኣቐመጦም ንሳቶም ከኣ ኣስታት ሰላሳ ሰብ ነበሩ
ሳሙኤል ድማ ነቲ ሰራሕ ጸብሒ ነቲ ምሳኻ ኣንብሮ ኢለ ዝሀብኩኻ ምቃል ኣምጽኣዮ በሎ
እቲ ሰራሕ ጸብሒ ከኣ ነቲ ሰለፍን ነቲ ምስኡ ዘሎን ኣምጺኡ ኣብ ቅድሚ ሳኦል ኣንበሮ
ሳሙኤል ድማ እቲ ንህዝቢ ጸዊዔ ኽብል ከሎኹ ነዛ ምድብቲ ጊዜ እዚኣ ተነቢሩልካ እዩ እሞ እቲ ተሪፉ ዝነበረ እንሆ ኣብ ቅድሜኻ ጌርካ ብልዓዮ በለ
ሳኦል ከኣ በታ መዓልቲ እቲኣ ምስ ሳሙኤል በልዔ
ካብቲ በሪኽ ናብታ ኸተማ ምስ ወረዱ ድማ ኣብ ናሕሲ ዀይኑ ምስ ሳኦል ተዛረበ
ኣንጊሆም ከኣ ተንስኡ
ኰነ ድማ ቐይሔ ጸሊም ኪቐድድ ከሎ ሳሙኤል ኣብ ናሕሲ ዀይኑ ንሳኦል ከፋንወካስ ተንስእ ኢሉ ጸውዖ
ሳኦል ከኣ ተንስኤ ንሱን ሳሙኤልን ድማ ክልቲኦም ናብ ግዳም ወጹ
ኣብ ወሰን እታ ኸተማ ምስ ወረዱ ሳሙኤል ንሳኦል ነዚ ግዙእ ንቕድሜና ሕለፍ በሎ ንሱ ኸኣ ሐለፈ ንስኻ ግና ሕጂ ቓል ኣምላኽ ከስምዓካስ ጠጠው በል በሎ
ሽዑ ሳሙኤል ብልቃጥ ዘይቲ ወሲዱ ናብ ልዕሊ ርእሱ ኣፍሰሰሉ እሞ ሰዐሞ በሎውን እግዚኣብሄር ዝቐብኣካስ ኣብ ርስቱ ሹም ክትከውንዶ ኣይኰነን ሎሚ ኻባይ ምስ ከድካ ኣብ ጥቓ መቓብር ራሄል ኣብ ዶብ ብንያም ኣብ ጸልጻሕ ክልተ ሰብ ክትረክብ ኢኻ ንሳቶም ከኣ እተን ኣእዱግ ክትደልየን ኬድካ ዝነበርካስ ተረኺበን
እንሆ ድማ ኣቦኻ ብዛዕባ እተን ኣእዱግ ምሕሳብ ሐዲጉ ናይዚ ወደይሲ እንታይ ክገብር እየ እናበለ ብኣኻትኩም ይጭነቕ ኣሎ ኪብሉኻ እዮም
ካብኡ ንቕድሚት ሕልፍ ኢልካ ኣብ ድዋ ታቦር ምስ መጻእካ ኸኣ ኣብኡ ናብ ኣምላኽ ናብ ቤትኤል ዚድይቡ ሰለስተ ሰብ እቲ ሓደ ሰለስተ ወጠጦ ጾይሩ ሓደ ድማ ሰለስተ እንጌራ ጾይሩ ሓደ ኸኣ ሐርቢ ወይኒ ጾይሩ ኺረኽቡኻ እዮም
ከመይ ኢልካ ኣሎኻ ድማ ይብሉኻ ክልተ እንጌራ ኸኣ ኪሁቡኻ እዮም እሞ ካብ ኢዶም ክትቅበሎ ኢኻ
ድሕርዚ ናብቲ ዘብዔኛታት ፍልስጥኤማውያን ዘለውዎ ዅርባ ኣም ላኽ ክትመጽእ ኢኻ
ኪኸውን ከኣ እዩ ናብታ ኸተማ ኽትአቱ ኸሎኻ ኣብኣ እኩባት ነብያት ቀቅድሚኦም ድማ በገናን ከበሮን እምብልታን መሰንቆን ገይሮም ካብቲ በሪኽ ኪወርዱ ኽትረክብ ኢኻ ንሳቶም ከኣ ኪንበዩ እዮም
መንፈስ እግዚኣብሄር ድማ ናብ ልዕሌኻ ኺወርድ እዩ ምሳታቶም ከኣ ክትንበ ኢኻ ካልእ ሰብ ክትከውን ድማ ክትልወጥ ኢኻ
ይኸውን ከኣ እዚ ምልክታት እዚ ምስ መጸካ ኣምላኽ ምሳኻ እዩ እሞ እቲ ዚምሽኣካ ግበር
ቅድመይ ናብ ጊልጋል ክትወርድ ኢኻ እንሆ ኸኣ ኣነ ዚሐርር መስዋእቲ ኸዕርግ መስዋእቲ ምስጋና ድማ ክስውእ ናባኻ ኽወርድ እየ
ናባኻ መጺኤ እትገብሮ ኽሳዕ ዝነግረካ ሾብዓተ መዓልቲ ኽትጸንሕ ኢኻ
ኰነ ድማ ካብ ሳሙኤል ኪኸይድ ዝባኑ ምስ መለሰ ኣምላኽ ካልእ ልቢ ለወጠሉ በታ መዓልቲ እቲኣ ኸኣ እዚ ምልክታት እዚ ዅሉ መጸ
ናብታ ዅርባ ምስ መጹ ድማ እንሆ እኩባት ነብያት ተቐባበልዎ መንፈስ ኣምላኽ ከኣ ኣብ ልዕሊኡ ወረደ እሞ ኣብ ማእከሎም ኰይኑ ተነበየ
ኰነ ድማ እቶም ቀደም ዚፈልጥዎ ዝነበሩ ዅሎም እንሆ ምስ ነብያት ኰይኑ ኺንበ ም ስ ረአይዎ እቲ ህዝቢ ንሓድሕዱ እዚ ኣብ ወዲ ቂስ ኰይኑ ዘሎ እንታይ እዩ ሳኦልውንንዶ ምስ ነብያት እዩ በለ
ኣብቲ ስፍራ እቲ ዚነብር ሓደ ሰብኣይ ከኣ ኣቦኦምስ መን እዩ ኢሉ መለሰ
ስለዚ እዩ እቲ ምስላ ዝዀነ ሳኦልውንንዶ ምስ ነብያት እዩ ምንባይ ምስ ወድኤ ድማ ናብቲ በሪኽ መጸ
ሓወቦ ሳኦል ከኣ ንእኡን ነቲ ግዙኡን ናበይ ኬድኩም ኔርኩም ኢኹም በሎም
ንሱ ድማ ኣእዱግ ክንደሊ ከም ዘየለዋ ምስ ርኤና ግና ናብ ሳሙኤል መጻእና በለ
ሓወቦ ሳኦል ድማ እቲ ሳሙኤል ዝበለኩም በጃኻ ንገረኒ በለ
ሳኦል ከኣ ንሓወቦኡ ኣእዱግ ከም እተረኽባ ኣርጊጹ ነገረና በሎ
እቲ ሳሙኤል ብናይ መንግስቲ ነገር ዝበሎ ግና ኣይነገሮን
ሳሙኤል ድማ ነቲ ህዝቢ ናብ እግዚኣብሄር ኣብ ሚጽጳ ጸውዖ
ንደቂ እስራኤል ከአ በሎም እግዚኣብሄር ኣምላኽ እስራኤል ኣነ ንእስራኤል ካብ ግብጺ ኣውጻእክዎም ካብ ኢድ ግብጻውያንን ካብ ኢድ ኵሎም ዜጨንቑኹም መንግስታትን ኣድሐንኩኹም ይብል ኣሎ
ሎሚ ግና ንስኻትኩም ነቲ ኻብ ኵሉ መከራን ጸበባን ዜድሕነኩም ኣም ላኽ ንዐቕኩም ዎ ንእኡ ኸኣ ኣይፋልካ ንጉስ ደኣ ኣንግሰልና በልኩምዎ
እምበኣርሲ ሕጂ በብነገድኩም በብሽሕኩምን ናብ ቅድሚ እግዚኣብሄር ቅረቡ በሎም
ሳሙኤል ከኣ ንዅሎም ንገዳት እስራኤል ኣቕረቦም እቲ ዕጭ ድማ ኣብ ነገድ ብንያም በጽሔ
ንነገድ ብንያም ከኣ በብዓሌቱ ኣቕረቦ እቲ ዕጭ ድማ ኣብ ዓሌት ማትሪ በጽሔ ኣብ ሳኦል ወዲ ቂስውን በጽሔ
እንተ ደለይዎ ግና ኣይተረኸበን
መሊሶም ከኣ እቲ ሰብኣይ ናብዚዶ መጺኡ ኣሎ ኢሎም ንእግዚኣብሄር ሐተትዎ
እግዚኣብሄር ድማ እንሆ ንሱ ኣብ መንጎ ኣቓሑ ተሐቢኡ ኣሎ ኢሉ መለሰ
ጐይዮም ከኣ ካብኡ ኣምጽእዎ ኣብ ማእከል እቲ ህዝቢ ደው ምስ በለ ድማ ንዅሉ እቲ ህዝቢ ኻብ መንኵቡ ንላዕሊ ነውሖ
ሳሙኤል ድማ ንዅሎም እቶም ህዝቢ እቲ እግዚኣብሄር ዝሐረዮ ኣብ ኵሉ ህዝቢ ኸምኡ ዝበለ ኸም ዜልቦ ርኢኹምዶ በሎም
ብዘለዉ እቶም ህዝቢ ኸኣ ንጉስ ህያው ይኹን እናበሉ እልል በሉ
ሽዑ ሳሙኤል ነቲ ህዝቢ ሕጋጋት መንግስቲ ነገሮ ኣብ መጽሓፍ ጽሒፉ ኸኣ ኣብ ቅድሚ እግዚኣብሄር ኣንበሮ
ሳሙኤል ድማ ንብዘሎ እቲ ህዝቢ ንነፍሲ ወከፍ ነናብ ቤቱ ሰደዶ
ሳኦልውን ናብ ቤቱ ናብ ጊብዓ ኸደ ኣምላኽ ልቦም ዘንቅሔ ጀጋኑ ኸኣ ምስኡ ኸዱ
እቶም ደቂ ብልያል ግና እዚ ደአ ኸመይ ገይሩ ኼድሕነና እዩ ኢሎም ነዐቕዎ እሞ ገጽ በረኸት ኣይሀብዎን
ንሱ ግና ከም ዘይሰምዔ ዀነ
ናሓሽ ዓሞናዊ ድማ ደዪቡ ንያቤስጊልዓድ ከበባ
ኵሎም ሰብ ያቤስ ከኣ ንናሓሽ ክንግዝኣካስ ኪዳን እተወልና በልዎ
ናሓሽ እቲ ዓሞናዊ ኸኣ የማነይቲ ዓይኒ ኵልኹም ብምንቋር በዚ ኸኣ ኣብ ብዘሎ እስራኤል ነውሪ ኽገብር በዚ እየ ምሳኻትኩም ኪዳን ዝአቱ በሎም
እቶም ዓበይቲ ያቤስ ከኣ ናብ ብዘላ ምድሪ እስራኤል ልኡኻት ክንሰድድሲ ሾብዓተ መዓልቲ ኣቋጽረና ዜድሕነና ዜልቦ እንተ ዀነ ኸኣ ሽዑ ናባኻ ንወጽእ በልዎ
እቶም ልኡኻት ድማ ናብታ ናይ ሳኦል ጊብዓ መጹ እዚ ቓላት እዚ ድማ ኣብ ኣእዛን እቲ ህዝቢ ተዛረቡ
ኵሎም እቶም ህዝቢ ኸኣ ድምጾም ዓው ኣቢሎም በኸዩ
እንሆ ድማ ሳኦል ደድሕሪ ኣብዑር ካብ መሮር ይአቱ ነበረ
ሳኦል ከኣ እዚ ህዝቢ ዚበኪ ዘሎ እንታይ ከይኑ እዩ በለ
ንሳቶም ድማ እቲ ዘረባ ሰብ ያቤስ ነገርዎ
ሳኦል ድማ እዚ ነገር እዚ ምስሰምዔ መንፈስ ኣምላኽ ወረዶ ኵራኡ ኸኣ ኣዝዩ ነደደ
ጽምዲ ብዕራይ ወሲዱ ድማ ቈራሪጹ እቲ ወጺኡ ደድሕሪ ሳኦልን ደድሕሪ ሳሙኤልን ዘይስዕብ ኣብዑሩ ኸምዚ ኺግበሩ እዮም ኢሉ ብኢድ ልኣኻት ገይሩ ናብ ብዘሎ ምድሪ እስራኤል ሰደዶ
ሽዑ ፍርሃት እግዚኣብሄር ኣብ ልዕሊ እቶም ህዝቢ ወደቐ ከም ሓደ ሰብ ኰይኖም ከኣ ወጹ
ኣብ ቤዜቅ ከኣ ቈጸሮም እሞ ደቂ እስራኤል ሰለስተ ሚእቲ ሽሕ ይሁዳ ኸኣ ሰላሳ ሽሕ ኰኑ
ነቶም ዝመጹ ልኡኻት ድማ በልዎም ንሰብ ያቤስጊልዓድ ጽባሕ በርቂ ጸሓይ ምድሓን ክትረኽቡ ኢኹም ኢልኩም በልዎም
እቶም ልኡኻት ድማ መጺኦም ንሰብ ያቤስ ነገርዎም ንሳቶም ከአ ተሐጐሱ
እቶም ሰብ ያቤስ ከኣ ጽባሕ ክንወጸልኩም ኢና ሽዑ ኸምቲ ጽቡቕ ኰይኑ እተራእየኩም ግበሩና በሉ
ኰነ ድማ ንጽብሒቱ ሳኦል ነቲ ህዝቢ ኣብ ሰለስተ ጭፍራ መቐሎ ብጊዜ ሓለዋ ወጋሕታ ኸኣ ናብቲ ሰፈር አትዮም መዓልቲ ኽሳዕ ዚድህር ንዓሞናውያን ቀተልዎም
ኰነ ኸኣ እቶም ካባታቶም ዝተረፉ ኽልተ እኳ ብሓደ ዀይኖም ከይተረፉ ፋሕ በሉ
ሽዑ እቲ ህዝቢ ንሳሙኤል እቲ ሳኦልዶ ኣብ ልዕሌና ኺነግስ እዩ ዝበለ መን እዩ ነቶም ሰባት እቲኣቶም ክንቀትሎም ኣምጽእዎም በለ
ሳኦል ግና እግዚኣብሄር ሎሚ ኣብ እስራኤል ምድሓን ገይሩ እዩ እሞ በዛ መዓልቲ እዚኣ ሰብ ኣይመውትን በለ
ሳሙኤል ድማ ነቲ ህዝቢ ንዑ ናብ ጊልጋል ንኺድ ኣብኡ ኸኣ ነቲ መንግስቲ ንሐድሶ በሎ
ብዘለዉ እቶም ህዝቢ ድማ ናብ ጊልጋል ከዱ ኣብኣ ኸኣ ንሳኦል ኣብ ቅድሚ እግዚኣብሄር ኣብ ጊልጋል ኣንገስዎ ኣብኣ ድማ ኣብ ቅድሚ እግዚኣብሄር መስዋእቲ ምስጋና ሰውኡ
ኣብኣ ኸኣ ሳኦልን ኵሎም ሰባት እስራኤልን ብዙሕ ተሐጐሱ
ሳሙኤል ድማ ንብዘለዉ እስራኤል በሎም እንሆ ኵሉ እቲ ዝበልኩምኒ ቓልኩም ሰሚዔ ኣብ ልዕሌኹም ንጉስ ኣንገስኩ
ሕጂ ኸኣ እቲ ቐቅድሜኹም ዚኸይድ ንጉስ እንሆ ኣነ ድማ ኣሪገ ሸየብኩ ደቀይ ከኣ እነዉ ምሳኻትኩም ኣለዉ
ኣነ ድማ ካብ ንእስነተይ ጀሚረ ኽሳዕ እዛ መዓልቲ እዚኣ ቐቅድሜኹም እኸይድ ነበርኩ
እኔኹ ኣብ ቅድሚ እግዚኣብሄርን ኣብ ቅድሚ ቕቡኡን ብዛዕባይ መስክሩ ብዕራይ መን ወሰድኩ ወይ ኣድጊ መን ወሰድኩ ወይስ ንመን ዐመጽኩ ንመን ኣጥቃዕኩ ዓይነይ ከዑረሉ ኢለኸ ኻብ ኢዱ መማለዲ እተቐበልክዎዶ ኣሎ እሞ ኽመልሰልኩም
ንሳቶም ከኣ ኣይዐመጽካናን ኣየጥቃዕካናን ድማ ካብ ኢድ ሰብውን ገለ እኳ ኣይወሰድካን በሉ
ንሱ ኸኣ ኣብ ኢደይ ገለ እኳ ኸም ዘይረኸብኩምለይሲ በዛ መዓልቲ እዚኣ እግዚኣብሄር ምስክር እዩ ቅቡኡውን ም ስክር እዩ በሎም
ንሳቶም ከኣ ም ስክር እዩ በሉ
ሳሙኤል ድማ ነቶም ህዝቢ በሎም እቲ ንሙሴን ንኣሮንን ዝገበሮም ነቦታትኩም ከኣ ካብ ምድሪ ግብጺ ዘደየቦም እግዚኣብሄር ንሱ እዩ
እምበኣር ሕጂስ ብዛዕባ እቲ እግዚኣብሄር ንኣኻትኩምን ነቦታትኩን ዝገበሮ ዅሉ ጻድቕ ግብርታቱ ኣነ ኣብ ቅድሚ እግዚኣብሄር ክፋረደኩምሲ ደው በሉ
ያእቆብ ኣብ ግብጺ ምስ አተወ ኣቦታትኩም ድማ ናብ እግዚኣብሄር ምስ ተማህለሉ ሽዑ እግዚኣብሄር ንሙሴን ንኣሮንን ለአኾም ንሳቶም ከኣ ነቦታትኩም ካብ ግብጺ ኣውጽእዎም ኣብዛ ቦታ እዚኣ ድማ ኣቐመጥዎም
ንሳቶም ግና ንእግዚኣብሄር ኣም ላኾም ረስዕዎ ንሱ ኸኣ ኣብ ኢድ ሲሰራ ሓለቓ ሰራዊት ሓጾርን ኣብ ኢድ ፍልስጥኤማውያንን ኣብ ኢድ ንጉስ ሞኣብን ኣሕሊፉ ሀቦም ንሳቶም ድማ ተዋግእዎም
ሽዑ ንእግዚኣብሄር ሐዲግናስ ንበዓሊምን ንኣስታርቴታትን ብምግልጋል በዲልና ኢና እሞ ሕጂ ግና ካብ ኢድ ጸላእትና ኣድሕነና ንሕና ድማ ከነገልግለካ ኢና ኢሎም ናብ እግዚኣብሄር ተማህለሉ
እግዚኣብሄር ከኣ ንየሩብበዓልን በዳንን ይፍታሕን ሳሙኤልን ልኢኹ ካብ ኢድ እቶም ኣብ ዙርያኹም ዚነብሩ ዘለዉ ጸላእትኹም ኣድሐነኩም ሀዲእኩም ድማ ተቐመጥኩም
ናሓሽ ንጉስ ደቂ ዓሞን ከም ዚመጸኩም ምስ ርኤኹም ከኣ እግዚኣብሄር ኣምላኽኩም ንጉስኩም ክነሱስ ኣይፋል ንጉስ ደአ ኣብ ልዕሌና ይንገስ በልኩምኒ
ሕጂ ኸአ እንሆ እቲ ዝለመንኩምዎን ዝሐሬኹምዎን ንጉስ እግዚኣብሄር ድማ ኣብ ልዕሌኹም ንጉስ ሂቡኩም እንሆ
ንእግዚኣብሄር እንተ ትፈርህዎን እንተ ተገልግልዎን ቃሉውን እንተ ትሰም ዑ ንትእዛዝ እግዚኣብሄር ከኣ እንተ ዘይአቤኹም ዎ ንስኻትኩም ን እቲ ኣብ ልዕሌኹም ዚነግስ ንጉስን ንእግዚኣብሄር ኣምላኽኩም እንተ ስዒብኩምዎ ድማ ደሓን
ግናኸ ንቓል እግዚኣብሄር እንተ ዘይሰማዕኩም ንትእዛዝ እግዚኣብሄርውን እንተ ኣቤኹምዎ ሽዑ ኢድ እግዚኣብሄር ከምቲ ነቦታትኩም እተጻረረት ንኣኻትኩም ድማ ክትጻረረኩም እያ
ሕጂ ኸኣ ደው ኢልኩም ነቲ እግዚኣብሄር ኣብ ቅድሚ ዓይንኹም ዚገብሮ ዓብዪ ነገር ርአዩ
ሎም ስ ጊዜ ዓጺድ ስርናይዶ ኣይኰነን እቲ ንጉስ ብምልማንኩም ኣብ ቅድሚ እግዚኣብሄር ዝገበርኩምዎ ኽፍኣት ዓብዪ ኸም ዝዀነ ምእንቲ ኽትፈልጡን ክትርእዩንሲ ንእግዚኣብሄር ክልምኖ እየ ንሱ ኸኣ ነጒድን ዝናምን ኪሰድድ እዩ
ሽዑ ሳሙኤል ንእግዚኣብሄር ለመኖ እግዚኣብሄር ድማ በታ መዓልቲ እቲኣ ነጒድን ዝናምን ሰደደ ኵሉ እቲ ህዝቢ ኸኣ ንእግዚኣብሄርን ንሳሙኤልን ኣዝዮም ፈርሁ
ብዘለዉ እቶም ህዝቢ ኸኣ ንሳሙኤል ኣብ ልዕሊ ዅሉ ሓጢኣትናስ ንጉስ ብምልማንና እዚ ኽፉእ እዚ ድማ ወሲኽና ኢና እሞ ምእንቲ ኸይንመውትሲ ስለ ገላውኻ ንእግዚኣብሄር ኣምላኽካ ለምነልና በልዎ
ሳሙኤል ነቶም ህዝቢ በሎም ኣይትፍርሁ ምግባርሲ እዚ ዅሉ ኽፉእ እዚ ንስኻትኩም ጌርኩምዎ ኢኹም ግናኸ ንእግዚኣብሄር ካብ ምስዓብ ኣይትዝበሉ ብምሉእ ልብኹም ድአ ንእግዚኣብሄር ኣገልግልዎ
ነቶም ዘይጠቕሙን ዘየድሕኑን ከንቱ ስለ ዝዀኑ ምስዓቦም ከንቱ እዩ እሞ ኣይተግልሱ
እግዚኣብሄር ህዝቡ ኺገብረኩም ፈትዩ እዩ እሞ ስለዚ እግዚኣብሄር ም እንቲ እቲ ዓብዪ ስሙ ኢሉ ንህዝቡ ኣይሐድጎን እዩ
ኣነስ እታ ጽብቕትን ቅንዕትን መገዲ እባ ደአ ኽምህረኩም እየ እምበር ምእንታኹም ምልማን ብምሕዳገይ ንእግዚኣብሄር ምብዳልሲ ኻባይ ይርሐቕ
እቲ ንኣኻትኩም ዝገበሮ ዓብዪ ነገር ርአዩ እሞ ንእግዚኣብሄር ጥራይ ፍርሁ ብምሉእ ልብኹም ኣሚንኩም ከኣ ኣገልግልዎ
ቀጺልኩም ክፉእ እንተ ገበርኩም ግና ንስኻትኩምን ንጉስኩምን ክትጠፍኡ ኢኹም
ሳኦል ሓደ ዓመት ነገሰ
ክልተ ዓመት ኣብ ልዕሊ እስራኤል ምስ ነገሰ ድማ ሳኦል ካብ እስራኤል ሰለስተ ሽሕ ሰብኣይ ሐረየ ክልተ ሽሕ ምስ ሳኦል ኣብ ሚኽማሽን ኣብ ከረን ቤትኤልን ነበሩ ሓደ ሽሕ ከኣ ምስ ዮናታን ኣብ ጊብዓ ናይ ብንያም ነበሩ
ነቲ ዝተረፈ ህዝቢ ግና ንነፍሲ ወከፍ ነናብ ድንኳኑ ሰደዶ
ዮናታን ድማ ነቲ ኣብ ጌባዕ ዝነበረ ጭፍራ ፍልስጥኤማውያን ወቕዖ ፍልስጥኤማውያን ከኣ እዚ ሰምዑ
ሳኦል ድማ እብራውያን ይስምዑ ኢሉ ኣብ ብሃገሩ መለኸት ነፍሔ
ብዘለዉ እስራኤል ከኣ ሳኦል ንጭፍራ ፍልስጥኤማውያን ወቒዕዎም እስራኤል ድማ ብፍልስጥኤማውያን ተፈንፊኑ እዩ ኪብሉ ሰምዑ
እቶም ህዝቢ ኸኣ ንሳኦል ኪስዕቡ ናብ ጊልጋል ተአከቡ
ፍልስጥኤማውያን ድማ ሰላሳ ሽሕ ሰረገላ ሹድሽተ ሽሕ ከአ ፈረሰኛ ህዝቢ ድማ ከምቲ ኣብ ገምገም ባሕሪ ዘሎ ሑጻ ዝምብዛሖም ኰይኖም ምስ እስራኤል ኪዋግኡ ተአከቡ
ደዪቦም ድማ ኣብታ ኣብ ምብራቕ ቤትኣዌን ዘላ ሚኽማሽ ሰፈሩ
እቶም ሰብ እስራኤል ከኣ እቲ ህዝቢ ጸቢብዎ ነበረ እሞ ከም ዝጸበቦ ምስ ረአዩ እቶም ህዝቢ ናብ በዓትታትን ናብ ኣድዋርን ናብ ኣኻውሕን ናብ ግምብታትን ናብ ጐዳጕድን ተሐብኡ
ገሊኦም እብራውያን ከኣ ንዮርዳኖስ ተሳጊሮም ናብ ምድሪ ጋድን ጊልዓድን ከዱ
ሳኦል ድማ ገና ኣብ ጊልጋል ነበረ ብዘለዉ እቶም ህዝቢ ኸኣ እናንቀጥቀጡ ሰዐብዎ
ከምታ ሳሙኤል ዝመደባ ጊዜ ሾብዓተ መዓልቲ ተጸበየ ሳሙኤል ግና ናብ ጊልጋል ኣይመጸን እቲ ህዝቢ ድማ ካብኡ ፋሕ በለ
ሽዑ ሳኦል ዚሐርር መስዋእትን መስዋእቲ ምስጋናን ኣቕርቡለይ በለ
ዚሐርር መስዋእቲ ኸኣ ሰውኤ
ኰነ ድማ ነቲ ዚሐርር መስዋእቲ ኣዕሪጉ ምስ ፈጸመ እንሆ ሳሙኤል መጸ ሳኦል ከኣ ሰላም ኪብሎ ኢሉ ኪቕበሎ ወጸ
ሳሙኤል ድማ እንታይ ግብሩ ገበርካ በሎ
ሳኦል ከኣ እቲ ህዝቢ ኻባይ ፋሕ ከም ዝበለ ንስኻ ድማ በተን እተመደባ መዓልትታት ከም ዘይመጻእካ ፍልስጥኤማውያንውን ኣብ ሚኽማሽ ከም እተአከቡ ርኤኹ እሞ ስለዚ ገና ኣብ ቅድሚ እግዚኣብሄር ከይጸሌኹ ኸሎኹ ፍልስጥኤማውያን ናባይ ናብ ጊልጋል ሕጂ ኺውርዱ እዮም ኢለ ደፊረ ዚሐርር መስዋእቲ ኣዕረግኩ በለ
ሳሙኤል ድማ ንሳኦል በሎ ዐሺካ እቲ እግዚኣብሄር ኣምላኽካ ዝአዘዘካ ትእዛዝ ኣይሐሎኻን
እንተ ዘይኰነስ ሕጂ እግዚኣብሄር ንመንግስትኻ ኣብ እስራኤል ንሓዋሩ መጽንዓልካ ነይሩ
ሕጂ ግና እቲ እግዚኣብሄር ዝኣዘዘካ ኣይሐሎኻን እሞ መንግስትኻ ኣይትቐውምን እያ
እግዚኣብሄር ከም ልቡ ዝበለ ሰብአይ ደልዩስ ንእኡ እግዚኣብሄር ኣብ ልዕሊ ህዝቡ ሹም ገበሮ
ሳሙኤል ድማ ካብ ጊልጋል ተንሲኡ ናብ ጊብዓ ናይ ብንያም ደየበ
ሳኦል ከኣ ነቶም ምስኡ ዘለዉ ህዝቢ ኣስታት ሹድሽተ ሚእቲ ሰብኣይ ቈጸሮም
ሳኦልን ዮናታን ወዱን እቲ ምሳታቶም ዘሎ ህዝብን ድማ ኣብ ጊብዓ ናይ ብንያም ተቐሚጦም ነበሩ
ፍልስጥኤማውያን ግና ኣብ ሚኽማሽ ሰፈሩ
ካብቲ ሰፈር ፍልስጥኤማውያን ከአ ወረርቲ ብሰለስተ ኽፍሊ ዀይኖም ወጹ እቲ ሓደ ኽፍሊ ብመገዲ ዖፍራ ናብ ምድሪ ሹዓል ኣበለ
እቲ ሓደ ኽፍሊ ኸኣ ብመገዲ ቤትሖሮን ኣበለ እቲ ሓደ ኽፍሊውን ብመገዲ እቲ ኣብ ለሰ ጸቦዒም ዚርኢ ዶብ ብሸነኽ በረኻ ኣበለ
ፍልስጥኤማውያን ድማ እብራውያን ሴፍ ወይ ኵናት ኣይስርሑ ኢሎም ነበሩ እሞ ኣብ ብዘሎ ሃገር እስራኤል ቀጥቃጥ ሓጺን ኣይነበረን
ስለዚ ብልሒ መዓጺድን መባሮታትን ሰለስተ ዝጨንፈሩ መስኤታትን ማሕጼታትን ምስ ጐደመ ሓንካሾታት ከኣ ንምቕናዕ ኵላቶም እስራኤል ነፍሲ ወከፍ ማሕረሻኡን መባሮኡን ማሕጼኡን ማዕጺዱን ኬትብዕ ኢሉ ናብ ፍልስጥኤማውያን ይወርድ ነበረ
ኰነ ኸኣ ብመዓልቲ ውግእ ኣብ ኢድ ኵሉ እቲ ምስ ሳኦልን ምስ ዮናታንን ዝነበረ ህዝቢ ሴፍ ወይ ኵናት ኣይተርኽበን ምስ ሳኦልን ምስ ዮናታን ወዱን ግና ተረኸበ
ሓደ ጭፍራ ፍልስጥኤማውያን ከኣ ናብቲ መሳገሪ ሚኽማሽ ወጸ
ሓደ መዓልቲ ኸኣ ዀነ ዮናታን ወዲ ሳኦል ነቲ መንእሰይ ጋሻ ዛግሬኡ ንዓናይ ናብቲ ኣብ ስግር ዘሎ ጭፍራ ፍልስጥኤማውያን ንሳገር በሎ
ነቦኡ ግና ኣይነገሮን
ሳኦል ከኣ ኣብ ወሰን ጊብዓ ኣብ ትሕቲ እታ ኣብ ሚግሮን ዘላ ሮማን ተቐሚጡ ነበረ እቲ ምስኡ ዝነበረ ህዝቢ ኸኣ ኣስታት ሹድሽተ ሚእቲ ሰብ ነበረ
ኣሒያ ወዲ ኣሒጡብ ሓው ኢካቦድ ወዲ ፊንሃስ ወዲ ኤሊ እቲ ኣብ ሺሎ ኻህን እግዚኣብሄር ዝነበረ ኤፎድ ጾይሩ ነበረ
እቲ ህዝቢ ኸኣ ዮናታን ከም ዝኸደ ኣይፈልጥን ነበረ
በታ ዮናታን ናብ ጭፍራ ፍልስጥኤማውያን ኪሳገረላ ዝደለየ መሳገሪ ድማ ነቲ መሳገሪ ብሓደ ሸነኹ ጨላቝ ከውሒ ነቲ መሳገሪ ብኻልኣይ ሸነኹ ኸኣ ጨላቝ ከውሒ ነበረ ስም እቲ ሓደ ቦጼጽ ስም እቲ ኻልኣይ ድማ ሴኔህ ነበረ
እቲ ሓደ ጨላቝ ብወገን ሰሜን ኣብ መንጽር ሚኽማሽ እቲ ኻልኣይ ከኣ ብወገን ደቡብ ኣብ መንጽር ጌባዕ ቈይሞም ነበሩ
ዮናታን ድማ ነቲ መንእሰይ ጋሻ ዛግሬኡ እግዚኣብሄር ብብዙሓት ኰነ ወይ ብሒዶት ገይሩ ም ድሓን ዚኽልክሎ የልቦን እሞ ም ናልባሽ እግዚኣብሄር ገለ ይገብረልና ይኸውን ንዓናይ ናብ ጭፍራ እዞም ዘይግዙራት እዚኣቶም ንሳገር በሎ
እቲ ጋሻ ዛግሬኡ ድማ ኣብ ልብኻ ዘሎ ዘበለ ግበር ንስኻ ኺድ ኣነ ኸኣ እኔኹ ከም ድላይ ልብኻ ምሳኻ እየ በሎ
ሽዑ ዮናታን እንሆ ንሕና ናብቶም ሰባት ንሳገር ንርአዮም ከኣ
ንሳቶም ክሳዕ እንመጸኩም ጽንሑ እንተ በሉና ንሕና ኣብ ዘሎናዮ ንጽናሕ ናባታቶም ኣይንደይብ
ናባና ደይቡ እንተ በሉና ግና እዚ ንኣና ምልክት እዩ እግዚኣብሄር ኣብ ኢድና ሂቡና እዩ እሞ ንደይቦም በለ
ክልቲኦም ድማ ነቶም ጭፍራ ፍልስጥኤማውያን ተራእይዎም
ፍልስጥኤማውያን ከኣ እንሆ እብራውያን ካብቲ ተሐቢኦምዎ ዝነበሩ ጐዳጕዲ ይወጹ ኣለዉ በሉ
እቶም ናይቲ ጭፍራ ሰባት ድማ ንዮናታንን ነቲ ጋሻ ዛግሬኡን ሓደ ነገር ከነፍልጠኩምሲ ናባና ደይቡ ኢሎም መለሱሎም
ዮናታን ከኣ ነቲ ጋሻ ዛግሬኡ እግዚኣብሄር ኣብ ኢድ እስራኤል ኣሕሊፉ ሂብዎም እዩ እሞ ደድሕረይ ደይብ በሎ
ዮናታን ድማ በእዳዉን በእጋሩን እናተቛናጠጠ ደየበ እቲ ጋሻ ዛግሬኡውን ደድሕሪኡ ሰዐቦ
ኣብ ቅድሚ ዮናታን ከኣ ወደቑ እቲ ጋሻ ዛግሬኡውን ደድሕሪኡ ዀይኑ ይቐትሎም ነበረ
በቲ ዮናታንን ጋሻ ዛግሬኡን ኰይኖም ኣተዋግኡሉ ቐዳማይ ውግእ መዓል ጽምዲ ኣብ እትአክል ቃድራ ኣስታት ዕስራ ሰብኣይ ቀተሉ
ሽዑ ኣብ ሰፈርን ኣብ መሮርን ኣብ ብዘሎ ህዝብን ምሽባር ኰነ እቶም ጭፍራን እቶም ወረርትን ንሳቶም ከኣ ተሸበሩ
ካብ ኣም ላኽ ፍርሃት ኰነ እታ ሃገር ድማ ኣንቀጥቀጠት
እቶም ኣብ ጊብዓ ናይ ብንያም ዝነበሩ ዘብዔኛታት ሳኦል ከአ ጠመቱ እንሆ ድማ እቲ ሰራዊት ፋሕ ኢሉ ናብዝን ናብትን ከደ
ሽዑ ሳኦል ነቶም ምስኡ ዘለዉ ህዝቢ ቈጺርኩም ካባና መን ከም ዝኸደ ርአዩ በሎም
ንሳቶም ምስ ቈጸሩ ኸኣ እንሆ ዮናታንን ጋሻ ዛግሬኡን ኣይነበሩን
በታ መዓልቲ እቲኣ ታቦት ኣምላኽ ምስ ደቂ እስራኤል ነበረ እሞ ሳኦል ድማ ንኣሒያ ታቦት ኣምላኽ ናብዚ ኣምጽእ በሎ
ኰነ ኸኣ ሳኦል ምስቲ ኻህን ኪዛረብ ከሎ እቲ ኣብ ሰፈር ፍልስጥኤማውያን ዝነበረ ታዕታዕ ኣዝዩ እናበርትዔ ኸደ
ሳኦል ድማ ነቲ ኻህን ኢድካ ምለስ በሎ
ሳኦልን እቲ ምስኡ ዝነበረ ዅሉ ህዝብን ከኣ ተአኪቦም ክሳዕ ናብቲ ውግእ አተዉ
እንሆ ድማ ሴፍ ነፍሲ ወከፍ ናብ ብጻዩ ዀነ ኣዝዩ ብርቱዕ ዕግርግር ከአ ዀነ
እቶም ቅድም ምስ ፍልስጥኤማውያን ዝነበሩ እሞ ካብቲ ኸባቢ ምሳታቶም ናብቲ ሰፈር ዝደየቡ እብራውያን ንሳቶምውን ምስቶም ምስ ሳኦልን ዮናታንን ዝነበሩ እስራኤላውያን ኪዀኑ ተመልሱ
እቶም ኣብ ከረን ኤፍሬም ተሐቢኦም ዝነበሩ ዅሎም ሰብ እስራኤል ድማ ፍልስጥኤማውያን ከም ዝሀደሙ ምስ ሰምዑ ንሳቶም ከኣ ደድሕሪኦም ናብቲ ውግእ ሰዐቡ
እግዚኣብሄር ድማ በታ መዓልቲ እቲኣ ንእስራኤል ኣድሐኖ
እቲ ውግእ ከኣ ንቤትኣዌን ሐሊፉ ነበረ
በታ መዓልቲ እቲኣ እቶም ሰብ እስራኤል ላህሊሆም ነበሩ ሳኦል ግና ነቶም ህዝቢ ንጸላእተይ ሕነ ኽሳዕ ዝፈዲ ክሳዕ ምሸት እንጌራ ዚበልዕ ሰብ ርጉም ይኹን ኢሉ ረገሞም
ኵሉ ህዝቢ ኸኣ እንጌራ ኣይጠዐመን
ኵሉ ህዝቢ እታ ሃገር ድማ ናብ ዱር መጸ መዓር ከኣ ኣብ ልዕሊ ምድሪ ነበረ
እቲ ህዝቢ ናብቲ ዱር ምስ መጸ ድማ እንሆ እቲ መዓር ይውሕዝ ነበረ እቲ ህዝቢ ግና ነቲ መርገም ስለ ዝፈርሄ ኢዱ ናብ ኣፉ ዘቕረበ የልቦን
ዮናታን ግና ኣቦኡ ነቲ ህዝቢ ኼምሕሎ ኸሎ ኣይሰምዔን ነበረ እሞ ጫፍ እታ ኣብ ኢዱ ዘላ በትሪ ሰዲዱ ኣብቲ ጐጎ መዓር ጠምዔ ኢዱ ኸኣ ናብ ኣፉ መለሰ ኣዒንቱ ድማ በርሃ
ሽዑ ኻብቶም ህዝቢ ሓደ ሰብኣይ ኣቦኻ ሎሚ እንጌራ ዚበልዕ ርጉም ይኹን ኢሉ ንህዝቢ ኣጽኒዑ ኣምሒሉ እዩ ኢሉ መለሰ
እቲ ህዝቢ ኸኣ ደኺሙ ነበረ
ሽዑ ዮናታን ኣቦይ ነዛ ሃገር ጐድኣ
ካብዚ መዓር እዚ ሒደት ስለ ዝጠዐምኩ ኣዒንተይ ከም ዝበርሃ በጃኹም ርኣዩ እዚ ህዝቢ ሎሚ ኻብዚ ዝረኸቦ ምርኮ ጸላእቱ ኣጸቢቑ እንተ ዚበልዕ ደአ ኽንደይ ምጸበቐ ነይሩ ሕጂ እቲ ስዕረት ኣብ ፍልስጥኤማውያንዶ ኣይምዐበየን በለ
በታ መዓልቲ እቲኣ ኸኣ ንፍልስጥኤማውያን ካብ ሚኽማሽ ክሳዕ ኣያሎን ሰዐርዎም
እቲ ህዝቢ ኸኣ እምብዛ ደኸመ
እቶም ህዝቢ ድማ ናብ ምርኮ ጐይዮም ኣባጊዕን ኣሓን ምራኹትን ወሲዶም ኣብ ምድሪ ሐረዱ እቲ ህዝቢ ድማ ምስ ደሙ በልዖ
ሽዑ እቲ ህዝቢ ምስ ደሙ ብምብላዑ እንሆ ንእግዚኣብሄር ይብድሎ ኣሎ ኢሎም ንሳኦል ነገርዎ
ንሱ ኸኣ ከዲዕኩም በደልኩም ሕጂ ዓብዪ እምኒ ኣንካራሪኹም ኣምጽኡለይ በለ
ሳኦል ድማ ኣብቲ ህዝቢ ፋሕ ኢልኩም ነፍሲ ወከፍ ብዕራዩን በጊዑን ናባይ የምጽእ ኣብዚ ኸኣ ሐሪድኩም ብልዑ ምስ ደሙ ብምብላዕኩም ከኣ ንእግዚኣብሄር ኣይትበድሉ በልዎም በለ
ኵሉ እቲ ህዝቢ ድማ በታ ለይቲ እቲኣ ነፍሲ ወከፍ ብዕራዩ ብኢዱ ኣምጽኤ ኣብኡ ኸኣ ሐረድዎም
ሳኦል ድማ ንእግዚኣብሄር መሰውኢ ሰርሔ እቲ ንእግዚኣብሄር ዝሰርሓሉ ቐዳማይ መሰውኢ ንሱ እዩ
ሳኦል ከኣ ብለይቲ ደድሕሪ ፍልስጥኤማውያን ንውረድ ክሳዕ ዚወግሕ ንዝመቶም ሓደ ሰብ እኳ ኣይነትርፈሎም በሉ
ንሳቶም ድማ ጽቡቕ ኰይኑ እተራእየካ ዅሉ ግበር በሉ
እቲ ኻህን ግና ናብዚ ናብ ኣምላኽ ንቕረብ በለ
ሽዑ ሳኦል ደድሕሪ ፍልስጥኤማውያንዶ ኽወርድ ኣብ ኢድ እስራኤልዶኸ ኣሕሊፍካ ኽትህቦም ኢኻ ኢሉ ንኣም ላኽ ሐተቶ
በታ መዓልቲ እቲኣ ግና ኣይመለሰሉን
ሳኦል ከኣ ኣቱም ሓላቑ ህዝቢ ኵልኹም ናብዚ ቕረቡ እዚ ናይ ሎሚ ሓጢኣት ብምንታይ ከም ዝዀነ ድማ ፍለጡን ርአዩን
እቲ በደል ብወደይ ዮናታን እኳ እንተ ዀነ እተገብረ እቲ ንእስራኤል ዜድሕን እግዚኣብሄር ህያው ከም ዝዀነ ርግጽ ኪመውት እዩ በለ
ግናኸ ካብ ኵሉ እቲ ህዝቢ ሓደ እኳ ኣይመለሰሉን
ሽዑ ንሱ ብዘለዉ እስራኤል ንስኻትኩም ብሓደ ወገን ኩኑ ኣነን ወደይ ዮናታንን ድማ ብሓደ ወገን ክንከውን ኢና በሎም
እቶም ህዝቢ ኸኣ ንሳኦል እቲ ጽቡቕ ኰይኑ እተራእየካ ግበር በልዎ
ሳኦል ድማ ንእግዚኣብሄር ኣምላኽ እስራኤል ነቲ ሓቂ ግለጾ በሎ
ሽዑ ዮናታንን ሳኦልን ብዕጭ ተወስዱ እቶም ህዝቢ ኸኣ ሓራ ወጹ
ሳኦል ድማ ኣብ መንጎይን ኣብ መንጎ ወደይ ዮናታንን ዕጭ ኣውድቑ በለ
ዮናታን ከኣ ተወስደ
ሳኦል ድማ ንዮናታን እቲ ዝገበርካዮ ንገረኒ በሎ
ሽዑ ዮናታን ምጥዓምሲ ብጫፍ እታ ኣብ ኢደይ ዝነበረት በትሪ ሒደት መዓር ጥዒመ ነይረ እኔኹ እሙት ኢሉ ነገሮ
ሳኦል ድማ ዎ ዮናታን ኣምላኽ ከምዚ ይግበረኒ ከምዚውን ይወስኸኒ ሞት ክትመውት ኢኻ በለ
እቶም ህዝቢ ግና ንሳኦል ዮናታን ሎሚ መዓልቲ ምስ ኣምላኽ ዐይዩ እዩ እሞ እዚ ዓብዪ ምድሓን እዚ ኣብ እስራኤል ዝገበረዶ ኺመውት እዩ ያእ የርሕቆ
ህያው እግዚኣብሄር እዩ ካብ ጸጕሪ ርእሱ ሓንቲ እኳ ኣብ ምድሪ ኣይትወድቕን በልዎ እቶም ህዝቢ ኸኣ ንዮናታን ከይመውት ኣድሐንዎ
ሳኦል ድማ ንፍልስጥኤምውያን ካብ ምስዓብ ተመልሰ
ፍልስጥኤማውያን ናብ ቦታኦም ከዱ
ሳኦል ኣብ ልዕሊ እስራኤል መንግስቲ ምስ ሐዘ ድማ ምስቶም ኣብ ዙርያኡ ዘለዉ ዅሎም ጸላእቱ ምስ ሞኣብን ምስ ደቂ ዓሞንን ምስ ኤዶምን ምስ ነገስታት ጾባን ም ስ ፍልስጥኤማውያንን ተዋግኤ ገጹ ኣብ ዝመለሰሉ ዘበለ ኸአ ሰዐረ
በርቲዑ ድማ ንኣማሌቃውያን ሰዐሮም ንእስራኤልውን ካብ ኢድ እቶም ዘመትቱ ኣድሐኖ
ደቂ ሳኦል ድማ ዮናታንን ይስዊን ማልኪሹዓን ነበሩ
ስም እተን ክልተ ኣዋልዱ ኸኣ ስም እታ በዅሪ ሜራብ ስም እታ ንእሽቶ ድማ ሚካል እዩ
ስም ሰበይቲ ሳኦል ከአ ኣሒኖኣም እዩ ንሳ ጓል ኣሒማዓጽ እያ
ስም ሓለቓ ሰራዊቱ ኸኣ ኣብኔር እዩ ንሱ ወዲ ኔር ሓወቦ ሳኦል ነበረ
ቂስ ኣቦ ሳኦልን ኔር ኣቦ ኣብኔርን ድማ ደቂ ኣቢኤል እዮም
ብዅሉ ዘበን ሳኦል ከኣ ምስ ፍልስጥኤማውያን ብርቱዕ ውግእ ነበረ
ሳኦል ድማ ጅግና ሰብ ወይ ተዋጋኢ ሰብ እንተ ረአየ ምስኡ ይወስዶ ነበረ
ሳሙኤል ድማ ንሳኦል ኣብ ልዕሊ ህዝቡ እስራኤል ንጉስ ክትከውን ክቐብኣካ እግዚኣብሄር ንኣይ ለአኸኒ
ሕጂ ኸኣ ነቲ ደሃይ ቃል እግዚኣብሄር ስማዕ
እግዚኣብሄር ጐይታ ሰራዊት ከምዚ ይብል ኣሎ ንእስራኤል ካብ ግብጺ ኺድይብ ከሎ እቲ ኣማሌቅ ኣብ መገዲ ጸኒሑ ዝገበሮ ዘኪረዮ ኣሎኹ
ሕጂ ኺድ እሞ ንኣማሌቅ ተዋግኣዮ ዘለዎ ዘበለ ዅሉ ድማ ፈጺምካ ኣጥፍኣዮ ኣይትንሓፎ ግናኸ ካብ ሰብኣይ ክሳዕ ሰበይቲ ካብ ቈልዓ ኽሳዕ ሕጻን ካብ ብዕራይ ክሳዕ በጊዕ ካብ ገመል ክሳዕ ኣድጊ ቕተል
ሽዑ ሳኦል ነቶም ህዝቢ ኣኽቲቱ ኣብ ጥላኢም ቈጸሮም ክልተ ሚእቲ ሽሕ ኣጋር ሰብ ይሁዳ ኸኣ ዓሰርተ ሽሕ ኰኑ
ሳኦል ድማ ናብ ከተማ ኣማሌቅ መጸ ኣብ ለሰ ኸኣ ድብቕ ገበረ
ሳኦል ድማ ንቄናውያን ንስኻ ንዅሎም ደቂ እስራኤል ካብ ግብጺ ኺድይቡ ኸለዉ ምሕረት ጌርካሎም ኢኻ እሞ ምሳታቶም ከየጥፍኣኩምሲ ኺዱ ካብ ማእከል ኣማሌቃውያን ተፈሊኹም ውረዱ በሎም
ቄናውያን ከኣ ካብ ማእከል ኣማሌቃውያን ኣግለሱ
ሳኦል ድማ ንኣማሌቃውያን ካብ ሓዊላ ኽሳዕ እታ ኣብ መንጽር ግብጺ ዘላ ሹር ሰዐሮም
ንኣጋግ ንጉስ ኣማሌቃውያን ከኣ ብህይወቱ ሓዞ ንብዘሎ እቲ ህዝቢውን ብስሕለት ሴፍ ፈጺሙ ኣጥፍኦ
ሳኦልን እቲ ህዝብን ግና ንኣጋግን ነተን ዝበለጻ ኣባጊዕን ኣሓን ክልተ ወለድ ዘበላ እንስሳን ገነሽልን ጽቡቕ ዘበለ ዅሉን ኬጥፍእዎ ኣይፈተዉን እሞ ነሐፍዎ እቲ ንዑቕን ዘይጠቅምን እንስሳ ግና ፈጺሞም ኣጥፍእዎ
ሽዑ ሳኦል ካብ ምስዓበይ ተመሊሱ ዘረባይ ስለ ዘይፈጸመ ንእኡ ብምንጋሰይ እጠዐስ ኣሎኹ ዚብል ቃል እግዚኣብሄር ናብ ሳሙኤል መጸ
እዚ ንሳሙኤል ኣጕሃዮ እሞ ለይቲ ብምልእታ ናብ እግዚኣብሄር ተማህለለ
ሳሙኤል ድማ ንሳኦል ንግሆ ኺራኸቦ ኢሉ ኣንጊሁ ተንስኤ
ሽዑ ኸኣ ንሳሙኤል ሳኦል ናብ ቀርሜሎስ መጺኡ ኣሎ እንሆ ድማ ንእኡ ዚኸውን ሓወልቲ ኣቚሙ ዞይሩ ድማ ተሳጊሩ ናብ ጊልጋል ከአ ወሪዱ ኣሎ ኢሎም ነገርዎ
ሳሙኤል ድማ ናብ ሳኦል መጸ
ሳኦል ከኣ ንስኻ ብእግዚኣብሄር ብሩኽ ኩን ኣነ ቃል እግዚኣብሄር ፈጺመ እየ በሎ
ሳሙኤል ግና እዚ ኣባጊዕ ቤዕ ኪብላን ኣሓ እምባሕ ኪብላን ናቋኤን ብእዝነይ ዝሰም ዖ ዘሎኹ ደአ እንታይ እዩ በለ
ሳኦል ድማ እቶም ህዝቢ ኻብ ኣማሌቃውያን ዘም ጽእወን ካብተን ኣባጊዕን ኣሓን ዝጸበቓ ንእግዚኣብሄር ኣም ላኽካ ም እንቲ ኺስውእወን ኢሎም ዝነሐፍወን እየን ነተን ዝተረፋ ግና ፈጺምና ኣጥፊእናየን ኢና በለ
ሽዑ ሳሙኤል ንሳኦል እግዚኣብሄር ሎሚ ለይቲ እተዛረበኒ ኽነግረካስ ጽናሕ በሎ
ንሱ ኸኣ ተዛረብ በሎ
ሳሙኤል ድማ ንስኻ ኣብ ዓይንኻ ንእሽቶ ኸሎኻ ንስኻ ሓለቓ ነገዳት እስራኤልዶ ኣይኰንካን እግዚኣብሄር ድማ ኣብ ልዕሊ እስራኤል ንጉስ ክትከውን ቀብኣካ
እግዚኣብሄር ከኣ ኪድ ነቶም ሓጥኣን ንኣማሌቃውያን ፈጺምካ ኣጥፍኣዮም ክሳዕ ዚውድኡ ድማ ተዋግኣዮም ኢሉ ንመገዲ ሰደደካ
ስለምንታይ ኢኻ ደሃይ እግዚኣብሄር ዘይሰማዕካ ስለምንታይከ ናብቲ እተዘምተ ተወርዊርካ ኣብ ቅድሚ እግዚኣብሄር ክፉእ ዝገበርካ በለ
ሳኦል ድማ ንሳሙኤል ደሃይ እግዚኣብሄር ሰሚዔስ በታ እግዚኣብሄር ዝለአኸኒ መገዲ ኸይደ ንኣጋግ ንጉስ ኣማሌቅ ኣምጺኤዮ ኣሎኹ ንኣማሌቃውያንውን ፈጺመ ኣጥፊኤዮም
ግናኸ እቲ ህዝቢ ኻብተን እተዘምታ ኣባጊዕን ኣሓን ካብቲ ሕሩም ዘዝጸበቐ ንእግዚኣብሄር ኣምላኽካ ኣብ ጊልጋል ኪስውኣሉ ኢሉ ወሰደን በሎ
ሳሙኤል ከኣ ንእግዚኣብሄርሲ ዚሐርር መስዋእትን መስዋእቲ ሕሩድን ከም ም ስማዕ ደሃይ እግዚኣብሄር ገይሩዶ የሐጕሶ እዩ እንሆ ም ስማዕ ካብ መስዋእቲ ጽን ም ባል ድማ ካብ ስብሒ ደዓውል ይበልጽ
ዕልወትሲ ሓጢኣት ጥንቍልና እዩ ህልኽ ከኣ ምምላኽ ጣኦትን ትራፊምን እዩ
ንቓል እግዚኣብሄር ስለ ዝነዐቕካዮ ንሱ ኸኣ ከይትነግስ ነዐቐካ በለ
ሳኦል ድማ ንሳሙኤል ነቶም ህዝቢ ፈሪሄ ቃሎም ስለ እተአዘዝኩ ንትእዛዝ እግዚኣብሄርን ንዘረባኻን ሐሊፈ እየ እሞ ሐጣእኩ
ሕጂ ድማ በጃኻ ሓጢኣተይ ይቕረ በለለይ ንእግዚኣብሄር ክሰግድ ከኣ ምሳይ ተመለስ በሎ
ሳሙኤል ንሳኦል ቃል እግዚኣብሄር ስለ ዝነዐቕካ እግዚኣብሄር ከኣ ኣብ እስራኤል ከይትነግስ ንዒቑካ እዩ እሞ ምሳኻ ኣይምለስን እየ በሎ
ሳሙኤል ኪኸይድ ገጹ ምስ መለሰ ንሱ ኸኣ ጫፍ ክዳኑ ኣጽኑዑ ሐዘ እሞ ተቐደ
ሳሙኤል ድማ እግዚኣብሄር ሎሚ መንግስቲ እስራኤል ካባኻ ቐዲዱ ካባኻ ንዚሐይሽ ብጻይካ ሀቦ
እቲ ጽንዓት እስራኤልሲ ከይጥዐስ ሰብ ኣይኰነን እሞ ኣይሕሱን ኣይጥዐስን ከኣ በሎ
ንሱ ድማ ሓጣእኩ ሕጂ በጃኻ ኣብ ቅድሚ ዓበይቲ ህዝበይን ኣብ ቅድሚ እስራኤልን ኣኽብረኒ ንእግዚኣብሄር ኣም ላኽ ኽሰግድሲ ም ሳይ ተመለስ በሎ
ሽዑ ሳሙኤል ደድሕሪ ሳኦል ተመለሰ ሳኦል ከኣ ንእግዚኣብሄር ሰገደሉ
ሳሙኤል ድማ ንኣጋግ ንጉስ ኣማሌቅ ኣምጽኡለይ በለ
ኣጋግ ከኣ ተሐጒሱ ናብኡ መጸ
ኣጋግ ድማ ምሪ ሞትሲ ርግጽ ሐሊፉ እዩ በለ
ሳሙኤል ከኣ ሴፍካ ነንስቲ ውሉድ ዜብለን ከም ዝገበረተን ከምኡ ኸኣ ኣዴኻ ኣብ መንጎ ኣንስቲ ውሉድ ዜብላ ትኹን በለ
ሳሙኤል ድማ ንኣጋግ ኣብ ቅድሚ እግዚኣብሄር ኣብ ጊልጋል ቈራረጾ
ሳሙኤል ከኣ ናብ ራማ ኸደ ሳኦልውን ናብ ቤቱ ናብ ጊብዓ ናይ ሳኦል ደየበ
ሳሙኤል ብዛዕባ ሳኦል ይጕሂ ነበረ እሞ ሳሙኤል ክሳዕ መዓልቲ ሞቱ መሊሱ ንሳኦል ኪርኢ ኢሉ ኣይከደን
እግዚኣብሄር ድማ ንሳኦል ኣብ ልዕሊ እስራኤል ስለ ዘንገሶ ተጣዕሰ
እግዚኣብሄር ድማ ንሳሙኤል ኣነ ንሳኦል ኣብ ልዕሊ እስራኤል ከይነግስ ንዒቐዮ ኸሎኹስ ንስኻ ኽሳዕ መአዝከ ኢኻ ንሳኦል እተጉህየሉ ናብ እሴይ ብዓል ቤትልሄም ክልእከካ ኣብ መንጎ ደቁ ንጉስ ዚዀነኒ ርእየ ኣሎኹ እሞ ቀርንኻ ዘይቲ መሊእካስ ኪድ በሎ
ሳሙኤል ከኣ ሳኦል እንተ ሰምዔ ኪቐትለኒ እዩ ከመይ ኢለ ክኸይድ በለ
እግዚኣብሄር ድማ ኣርሒ ተማላእ እሞ ንእግዚኣብሄር ክስውኣ ኢለ መጻእኩ በል
ንእሴይ ከኣ ናብቲ መስዋእቲ ጸውዓዮ እቲ እትገብሮ ድማ ኣነ ኽነግረካ እየ ነቲ ዝብለካ ኸአ ቅብኣለይ በለ
ሳሙኤል ድማ እቲ እግዚኣብሄር ዝበሎ ገበረ ናብ ቤትልሄም ከአ መጸ
እቶም ዓበይቲ እታ ኸተማ ድማ ራዕራዕ እናበሉ ተቐባበልዎ ብሰላምዶ መጺእካ ከኣ በሉ
ንሱ ድማ ብሰላም እየ ንእግዚኣብሄር ክስውእ ደአ መጺኤ ተቐደሱ ምሳይውን ናብቲ መስዋእቲ ምጹ በለ
ሽዑ ንእሴይን ንደቁን ቀደሶም ናብቲ መስዋኣቲ ድማ ጸውዖም
ኰነ ኸኣ ምስ መጹ ንኤልያብ ርእዩስ እቲ ቕቡእ እግዚኣብሄር ብርግጽ ኣብ ቅድሚኡ ኣሎ በለ
እግዚኣብሄር ግና ንሳሙኤል ኣነ ንዒቐዮ እየ እሞ ኣብ ትርኢቱን ኣብ ምንዋሕ ቊመቱን ኣይትጠምት
እግዚኣብሄርሲ ሰብ ከም ዚርእዮ ኣይርእን ሰብ ነቲ ኣብ ቅድሚ ዓይኑ ዘሎ እዩ ዚርኢ እግዚኣብሄር ግና ልቢ እዩ ዚርኢ በሎ
ሽዑ እሴይ ንኣቢናዳብ ጸዊዑ ናብ ቅድሚ ሳሙኤል ኣሕለፎ
ንሱ ግና ነዚውን እግዚኣብሄር ኣይሐረዮን በለ
እሴይ ንሳማ ኸኣ ኣሕለፎ
ንሱ ግና ነዚውን እግዚኣብሄር ኣይሐረዮን በለ
እሴይ ድማ ንሾብዓተ ደቁ ናብ ቅድሚ ሳሙኤል ኣሕለፎም
ሳሙኤል ከኣ ንእሴይ እግዚኣብሄር ነዚኣቶም ኣይሐረዮም ን በለ ሳሙኤል ድማ ንእሴይ እዚኣቶም ድዮም ኩሎም እቶም ደቂ በሎ
ንሱ ኸኣ ገና እቲ ንእሽቶ ተሪፉ ኣሎ እንሆ ድማ ኣባጊዕ ይሕሉ ኣሎ በለ
ሳሙኤል ከኣ ንእሴይ ንሱ ኽሳዕ ዚመጽእ ኣብ መአዲ ኾፍ ኣይንብልን ኢና እሞ ልኢኽካ ኣምጽኣዮ በሎ
ልኢኹ ድማ ኣምጽኦ ንሱ ኸኣ ቀይሕ ጽቡቕ ኣዒንቲ ትርኢቱውን ጽቡቕ ነበረ
እግዚኣብሄር ከኣ ንሱ እዩ እሞ ተንሲእካ ቕብኣዮ በለ
ሽዑ ሳሙኤል ናይ ዘይቲ ቐርኒ ወሲዱ ኣብ ማእከል ኣሕዋቱ ቐብኦ
ካብታ መዓልቲ እቲኣ ንነጀው ድማ መንፈስ እግዚኣብሄር ኣብ ልዕሊ ዳዊት መጸ
ሳሙኤል ከኣ ተንሲኡ ናብ ራማ ኸደ
መንፈስ እግዚኣብሄር ድማ ካብ ሳኦል ረሐቐ ካብ እግዚኣብሄር ከኣ ክፉእ መንፈስ ይሳቕዮ ነበረ
እቶም ገላውኡ ድማ ንሳኦል እንሆ ካብ ኣምላኽ ዝመጸ ኽፉእ መንፈስ ደአ ይሳቕየካ ኣሎ
እምበኣርሲ ሕጂ ጐይታና ነቶም ኣብ ቅድሜኻ ዘለዉ ገላዉኻ ምውቃዕ በገና ዚፈልጥ ሰብ ኪደልዩ ይአዝዝ
ኪኸውን ከኣ እዩ እቲ ኻብ ኣምላኽ ዝመጸ ኽፉእ መንፈስ ኣባኻ ኸሎ ንሱ ብኢዱ ኺወቅዕ እዩ እሞ ኪሕሸካ እዩ በልዎ
ሳኦል ድማ ንገላውኡ እም በኣር ጽቡቕ ዚወቅዕ ሰብ ርኣዩለይ እሞ ናባይ ኣም ጽኡለይ በሎም
ሽዑ ሓደ ኻብቶም ኣጕባዝ እንሆ ወዲ እሴይ ብዓል ቤትልሄም ፈላጥ ወቓዒ ርእየ ኣሎኹ
ንሱ ብርቱዕ ጅግና ተዋጋኢ ሰብኣይ መስተውዓል ዘረባ መልክዔኛ ሰብኣይ እግዚኣብሄር ከኣ ምስኡ እዩ ኢሉ መለሰ
ሽዑ ሳኦል ንእሴይ እቲ ምስ ኣባጊዕ ዘሎ ወድኻ ዳዊት ስደደለይ ኢሉ ልኡኻት ሰደደሉ
እሴይ ድማ እንጌራን ሓርቢ ወይንን እተጻዕነት ኣድግን ሓደ ወጠጦን ወሲዱ ብኢድ ወዱ ዳዊት ገይሩ ናብ ሳኦል ሰደዶ
ዳዊት ድማ ናብ ሳኦል መጸ እሞ ኣብ ቅድሚኡ ደው በለ ኣዝዩ ኸኣ ፈተዎ ጋሻ ዛግሬኡውን ኰነ
ሳኦል ድማ ንእሴይ ዳዊት ኣብ ዓይነይ ሞገስ ረኺቡ ኣሎ እሞ በጃኻ ኣብ ቅድመይ ይቑም ኢሉ ለአኸሉ
ኰነ ኸኣ ንሳኦል እቲ ኽፉእ መንፈስ ካብ ኣምላኽ ምስ መጾ ዳዊት በገና ወሲዱ ብኢዱ ይወቅዕ ነበረ
ሽዑ ንሳኦል ይፈዅሶን ይሕሾን ነበረ እቲ ኽፉእ መንፈስውን የግልሰሉ ነበረ
ፍልስጥኤማውያን ድማ ኪዋግኡ ሰራዊቶም ኣኽቲቶም ኣብ ሶኮ ናይ ይሁዳ ተአከቡ ኣብ ኤፈስዳሚም ኣብ መንጎ ሶኮን ኣዜቃን ሰፈሩ
ሳኦልን ሰብ እስራኤልን ድማ ከቲቶም ኣብ ለሰ ኤላህ ሰፈሩ ምስ ፍልስጥኤማውያን ኪዋግኡ ድማ ተሰለፉ
ፍልስጥኤማውያን ነቲ ኸረን ብሓደ ወገኑ ቘሙ እስራኤል ከኣ ነቲ ኸረን ብሓደ ወገኑ ቘሙ ኣብ መንጎኦም ድማ ለሰ ነበረ
ካብ ሰፈር ፍልስጥኤማውያን ከኣ ጐልያድ ዝስሙ በዓል ጋት ሹድሽተ እመትን ስድርን ዝቚመቱ ተቓላሲ ሰብኣይ ወጸ
ቊራዕ ርእሲ ኣስራዚ ድማ ነበሮ ከም ቅራፍ ዓሳ ዝበለ ድርዒውን ተኸዲኑ ነበረ
ሚዛን እቲ ድርዒ ኸኣ ሓሙሽተ ሽሕ ሲቃል ኣስራዚ እዩ
ኣብ ሰለፋቱ ድማ ስረ ኣስራዚ ኣብ መንጎ መናኵቡ ኸኣ መዝረቕ ኣስራዚ ነበሮ
ዛብያ ሕላሱውን ክንዲ ወንደረሽ ኣላማይ ነበረ እቲ ብልሒ ሕላሱ ኸኣ ሹድሽተ ሚእቲ ሲቃል ሓጺን ይምዘን ነበረ እቲ ጸዋር ዋልታኡ ድማ ቀቅድሚኡ ይኸይድ ነበረ
ተንሲኡ ከኣ ስሉፋት እስራኤል ስለምንታይ ኢኹም ንውግእ ክትስለፉ ዝወጻእኩም ኣነ ፍልስጥኤማዊዶ ኣይኰንኩን ንስኻትኩም ከኣ ገላዉ ሳኦል ካባኻትኩም ሓደ ሰብኣይ ሕረዩ እሞ ናባይ ይውረድ
ንሱ ምሳይ ተዋጊኡ ኪቐትለኒ እንተ ኸአለ ንሕና ባሮትኩም ክንከውን ኣነ ኣሰኒፈ እንተ ቐተልክዎ ግና ንስኻትኩም ባሮትና ዄንኩም ክትግዝኡና ኢሉ ጨደረሎም
እቲ ፍልስጥኤማዊ ወሲኹ ኸኣ ኣነ ሎሚ መዓልቲ ነቶም ስሉፋት እስራኤል ኣባጭየዮም ኣሎኹ እሞ ንሓድሕድና ኽንዋጋእሲ ሓደ ሰብኣይ ሀቡኒ በለ
ሳኦልን ብዘሎ እስራኤልን እዚ ዘረባ እቲ ፍልስጥኤማዊ ምስ ሰምዑ ኣዝዮም ፈርሁን ተሸበሩን
ዳዊት ከኣ ወዲ እቲ እሴይ ዝስሙ ኤፍራታዊ ሰብአይ ብዓል ቤትልሄም ናይ ይሁዳ ነበረ
እቲ ሰብኣይ እቲ ሾሞንተ ኣወዳት ነበርዎ ንሱ ብዘበን ሳኦል ኣብ መንጎ ሰባት ዕድሜኡ ዝሐለፈ ኣረጊት ነበረ
እቶም ሰለስተ ዓበይቲ ደቂ እሴይ ደድሕሪ ሳኦል ናብቲ ውግእ ከይዶም ነበሩ
ስም እቶም ናብ ውግእ ዝኸዱ ሰለስቲኦም ደቁ ኸኣ እቲ በዅሪ ኤልያብ እቲ ኻልኣዩ ኣቢናዳብ እቲ ሳልሳይ ድማ ሳማ ይብሀሉ ነበሩ
ዳዊት ከኣ ንሱ እቲ ንእሽቶኦም ነበረ
እቶም ሰለስተ ዓበይቲ ድማ ደድሕሪ ሳኦል ከዱ
ዳዊት ከኣ ካብ ሳኦል ከይዱ ኣባጊዕ ኣቦኡ ኣብ ቤትልሄም ኪሕሉ ይመላለስ ነበረ
እቲ ፍልስጥኤማዊ ድማ ኣርብዓ መዓልቲ ብጊሓትን ምሸትን ቀሪቡ ኣብ ቅድሚኦም ይቐውም ነበረ
እሴይ ከኣ ንወዱ ዳዊት ሓደ ኤፋ ኻብዚ ቘሎ እዚ እዚ ዓሰርተ እንግራ እዚ ድማ ሒዝካ ቐልጢፍካ ናብ ኣሕዋትካ ናብቲ ሰፈር ኪድ
እዘን ዓሰርተ ጐጎ ኣጂቦ እዚኤን ከኣ ነቲ ሓለቓ ሽሕ ውሰደሉ
ኣሕዋትካ ደሓን እንተለዉ ርኢኻስ ካባታቶም ድማ መፈለጥታ ኣምጽአለይ በሎ
ሳኦልን ንሳቶምን ኵሎም ሰብ እስራኤልን ከኣ ኣብ ለሰ ኤላህ ምስ ፍልስጥኤማውያን ይዋግኡ ነበሩ
ንጽብሒቱ ድማ ዳዊት ኣንጊሁ ተንስኤ ነተን ኣባጊዕ ኣብ ሓላዊ ሓዲጉ ከምቲ እሴይ ዝአዘዞ ነቲ ጾሩ ኣልዒሉ ኸደ
እቲ ኺስለፍ ዝወጸ ሰራዊት ንውግእ ኪጭድር ከሎ ድማ ንሱ ናብ ሰፈር ሰረገላታት መጸ
እስራኤልን ፍልስጥኤማውያንን ከኣ ጭፍራ ንጭፍራ ኺጋጠሙ ተሳላለፉ
ዳዊት ድማ ነቲ ምስኡ ዝነበረ ኣቓሑ ኣብ ኢድ ሓላው ኣቓሑ ሐዲጉ ናብቲ ሰልፊ ጐየየ መጺኡ ኸኣ ነሕዋቱ ደሓን ምህላዎም ሓተቶም
ንሱ ምሳታቶም ኪዛረብ ከሎ ድማ እንሆ እቲ ጐልያድ ዝስሙ ፍልስጥኤማዊ በዓል ጋት ተቓላሲ ሰብኣይ ካብቶም ስሉፋት ፍልስጥኤም ውያን ተንሲኡ ከም ቲ ዘረባ ቐደሙ ገይሩ ተዛረበ ዳዊትውን ሰም ዖ
ኵሎም ሰብ እስራኤል ከኣ ነቲ ሰብኣይ ምስ ረአይዎ ኻብ ቕድሚኡ ሀደሙ ኣዝዮምውን ፈርሁ
እቶም ሰብ እስራኤል ድማ ነዚ ተንሲኡ ዘሎ ሰብአይ እዚ ትርእይዎዶ ኣሎኹም ንእስራኤል ኬባጩ እዩ ተንሲኡ ዘሎ
ኪኸውን ድማ እዩ ነዚ ዚቐትል ሰብኣይ ንጉስ ኬጸግዎ ጓሉ ኸአ ኪህቦ ንቤት ኣቦኡውን ኣብ እስራኤል ናጻ ኺገብሮ እዩ በለ
ዳዊት ድማ ነቶም ምስኡ ደው ኢሎም ዘለዉ ሰባት እዚ ንሰራዊት ህያው ኣምላኽ ዜባጩ ዘሎ ዘይግዙር ፍልስጥኤማዊ እዚ መን ኰን እዩ ነዚ ፍልስጥኤማዊ እዚ ቐቲሉስ ካብ እስራኤል ውርደት ዘርሐቐ ሰብኣይከ እንታይ ይግበሮ ኢሉ ተዛረቦም
እቲ ህዝቢ ኸኣ ነቲ ዚቐትሎ ሰብኣይ ከምዚ ይግበሮ ኢሎም ከምተን ቃላት ገይሮም መለሱሉ
ኤልያብ እቲ ዓብዪ ሓዉ ድማ ምስቶም ሰባት ኪዛረብ ከሎ ሰሚዕዎ ኵራ ኤልያብ ኣብ ዳዊት ነዲዱ እንታይ ክትገብር ናብዚ ወረድካ እተን ሒደት ኣባጊዕከ ኣብ መረኻ ንመን ገደፍካየን ውግእ ምእንቲ ኽትርኢ ኢኻ ወሪድካ ዘሎኻ እሞ ትዕቢትካን ክፍኣት ልብኻን ኣነ ፈሊጠዮ ኣሎኹ በሎ
ዳዊት ድማ እሞ ሕጂኸ እንታይ ገይረ እየ ቃልዶ ኣይኰነን ንሱ በለ
ካብኡ ናብ ካልእ ግልጽ ኢሉ ኸኣ ከም ቀደሙ ተዛረበ
እቶም ህዝቢውን ከምቲ ቐዳማይ ዘረባ መለሱሉ
እቲ ዳዊት እተዛረቦ ዘረባ ምስ ተሰምዔ ኸኣ ንሳኦል ነገርዎ ንሱ ድማ ናብኡ ኣምጽኦ
ዳዊት ከኣ ንሳኦል ብዛዕባ እዝስ ልቢ ሓደ ሰብ እኳ ኣይሸበር ጊልያኻ ኸይዱ ምስ እዚ ፍልስጥኤማዊ እዚ ኺዋጋእ እዩ በሎ
ሳኦል ድማ ንዳዊት ንስኻ ቘልዓ ኢኻ ንሱ ግና ካብ ንእስነቱ ጀሚሩ ተዋጋኢ ሰብኣይ እዩ እሞ ምስ እዚ ፍልስጥኤማዊ እዚ ኽትዋጋእ ክትከይድ ኣይትኽእልን ኢኻ በሎ
ዳዊት ከኣ ንሳኦል ጊልያኻ ኣባጊዕ ኣቦኡ ይጓሲ ነበረ ኣንበሳ ወይ ድቢ ኻብቲ መጓሰ ሓንቲ በጊዕ ምስ ወሰደ ድማ ኣነ ደድሕሪኡ ወጺኤ እቐትሎ ካብ ኣፉውን ኤግድፎ ነበርኩ
ምስ ተንስኣኒ ኸኣ ብጭሕሙ ሒዘ ወቒዔ እቐትሎ ነበርኩ
ጊልያኻ ኣንበሳን ድብን ቀቲሉ እዩ እዚ ዘይግዙር ፍልስጥኤማዊ እዚ ከኣ ንሰራዊት እቲ ህያው ኣምላኽ ጸሪፉ እዩ እሞ ከም ሓደ ኻባታቶም ኪኸውን እዩ በሎ
ዳዊት ድማ እቲ ኻብ ኢድ ኣንበሳን ካብ ኢድ ድብን ዘድሐነኒ እግዚኣብሄር ንሱ ኻብ ኢድ እዚ ፍልስጥኤማዊ እዚ ኼድሕነኒ እዩ በለ
ሳኦል ከኣ ንዳዊት ኪድ እግዚኣብሄር ምሳኻ ይኹን በሎ
ሳኦል ድማ ንዳዊት ክዳውንቱ ኸደኖ ኣብ ርእሱ ኸኣ ቊራዕ ርእሲ ኣስራዚ ገበረሉ ድርዒውን ከደኖ
ዳዊት ድማ ሴፉ ኣብ ልዕሊ ኽዳኑ ተዐጥቀ ምኻድ ኣይፈተነን ነበረ እሞ ኪኸይድ ጀመረ
ዳዊት ከኣ ንሳኦል ፈቲነዮ ኣይፈልጥን እየ እሞ ምስ እዝስ ክኸይድ ኣይክእልን እየ በሎ
ዳዊት ድማ ካብኡ ኣራገፎ
በትሩ ኣብ ኢዱ ሒዙ ካብቲ ርባ ኸኣ ሓሙሽተ ልሙጻት ኣእማን ሐርዩ ናብቲ ኺጓሲ ኸሎ ምስኡ ዝነበረ ቚርባበሻን ማሕፉዳን ኣንበሮ
ወንጭፉውን ኣብ ኢዱ ሒዙ ናብቲ ፍልስጥኤማዊ ኣቢሉ ቐረበ
እቲ ፍልስጥኤማዊ ኸኣ እናሰጐመ ናብ ዳዊት ቀረበ
እቲ ዋልታኡ ዚጸውር ሰብኣይ ድማ ቀቅድሚኡ ይኸይድ ነበረ
እቲ ፍልስጥኤማዊ ኸኣ ንዳዊት ተኵሩ ምስ ረአዮ
ንሱ ቐይሕ መልክዓኛ ዀተት ነበረ እሞ ነዐቖ
እቲ ፍልስጥኤማዊ ድማ ንዳዊት ብበትሪ እትመጸንስ ኣነ ኸልቢዶ እየ በሎ
እቲ ፍልስጥኤማዊ ኸኣ ንዳዊት ብኣማልኽቱ ረገሞ
እቲ ፍልስጥኤማዊ ድማ ንዳዊት ንዓ ናባይ እሞ ስጋኻ ነዕዋፍ ሰማይን ንኣራዊት መሮርን ክህቦም እየ በሎ
ዳዊት ከኣ ነቲ ፍልስጥኤማዊ በሎ ንስኻ ብሴፍን ብዅናትን ብመዝረቕን ትመጸኒ ኣሎኻ ኣነ ግና ብስም እግዚኣብሄር ጐይታ ሰራዊት እቲ ንስኻ እተባጭዎ ዘሎኻ ኣምላኽ ጭፍራ እስራኤል እመጸካ ኣሎኹ
ሎሚ መዓልቲ እግዚኣብሄር ንኣኻ ኣሕሊፉ ኣብ ኢደይ ኪህበኒ እዩ ኣነ ኸኣ ክቐትለካ ርእስኻውን ካባኻ ኽወስድ እየ ሬሳ ሰራዊት ፍልስጥኤማውያን ከኣ በዛ መዓልቲ እዚኣ ነዕዋፍ ሰማይን ንኣራዊት ምድርን ክህቦም እየ እሞ ኣብ እስራኤል ኣምላኽ ከም ዘሎ ኵላ ምድሪ ኽትፈልጥ እያ
እቲ ውግእሲ ናይ እግዚኣብሄር እዩ እሞ እግዚኣብሄር ብሴፍን ብዅናትን ከም ዘይኰነ ዜድሕን ብዘላ እዛ ማሕበር እዚኣ ምእንቲ ኽትፈልጥ ንሱ ንኣኻትኩም ኣብ ኢድና ኺህበና እዩ
ኰነ ኸኣ እቲ ፍልስጥኤማዊ ተንሲኡ ኸደ
ንዳዊት ኪቃባበሎ ም ስ ቀረበ ዳዊት ነቲ ፍልስጥኤማዊ ኺቃባበሎ ናብቲ ሰልፊ ቐልጢፉ ጐየየ
ዳዊት ድማ ኢዱ ናብቲ ቚርባበሻ ኣእትዩ ካብኡ ኸኣ እምኒ ወሲዱ ወንጨፎ ነቲ ፍልስጥኤማዊ ድማ ግምባሩ ኣንሀሎ እታ እምኒ ኸኣ ናብ ግም ባሩ አተወት ንሱ ድማ ብገጹ ናብ ም ድሪ ወደቐ
በዚ ኸም ዚ ዳዊት ነቲ ፍልስጥኤማዊ ብወንጭፍን ብእምንን ኣሰኒፉ ነቲ ፍልስጥኤማዊ ወቒዑ ቐተሎ
ኣብ ኢድ ዳዊት ግና ሴፍ ኣይነበረን
ሽዑ ዳዊት ጐይዩ ኣብ ልዕሊ እቲ ፍልስጥኤማዊ ደው በለ ነቲ ሴፉ ወሲዱ ድማ ካብ ሰገባኡ መሰቶ ነቲ ፍልስጥኤማዊ ቐተሎ ብእኡ ገይሩ ኸኣ ርእሱ ቘረጾ
ፍልስጥኤማውያን ድማ እቲ ጅግናኦም ከም ዝሞተ ምስ ረአዩ ሀደሙ
ሰብ እስራኤልን ይሁዳን ከኣ ተንሲኦም ኣውክዑ እሞ ክሳዕ እታ ንጋት እትአትወላ ክሳዕ ደጌታት ዔቅሮን ሰጐጕዎም
እቶም ፍልስጥኤማውያን ድማ ኣብ መገዲ ሸዓራይም ክሳዕ ጋትን ክሳዕ ዔቅሮንን ተወጊኦም ወደቑ
ደቂ እስራኤል ከኣ ንፍልስጥኤማውያን ስዒቦም ካብ ምስጓጎም ተመሊሶም ነቲ ሰፈሮም ዘመትዎ
ዳዊት ድማ ንርእሲ እቲ ፍልስጥኤማዊ ወሲዱ ናብ የሩሳሌም ኣም ጽኦ
ኣጽዋሩ ግና ኣብ ድንኳኑ ኣንበሮ
ሳኦል ድማ ዳዊት ነቲ ፍልስጥኤማዊ ኺቃባበሎ ኺወጽእ ምስ ረአዮ ንኣብኔር ሓለቓ ሰራዊት ኣታ ኣብኔር እዚ መንእሰይ እዚ ወዲ መን እዩ በሎ
ኣብኔር ከኣ ዎ ንጉስ ህያው ነፍስኻ ኢለ ዘይፈልጦ በለ
እቲ ንጉስ ድማ እምበኣርሲ እዚ መንእሰይ እዚ ወዲ መን ም ዃኑ ንስኻ ሕተት በለ
ዳዊት ነቲ ፍልስጥኤማዊ ቐቲሉ ም ስ ተመልሰ ኣብኔር ወሲዱ ናብ ቅድሚ ሳኦል ኣእተዎ ርእሲ እቲ ፍልስጥኤማዊ ኸኣ ኣብ ኢዱ ነበረት
ሳኦል ድማ ኣታ ወዲ ወዲ መን ኢኻ በሎ
ዳዊት ከኣ ወዲ ጊልያኻ እሴይ ብዓል ቤትልሄም እየ በለ
ኰነ ድማ ንሱ ምስ ሳኦል ዘረባኡ ምስ ወድኤ ነፍሲ ዮናታን ምስ ነፍሲ ዳዊት ተአስረት ዮናታን ከኣ ከም ነፍሱ ገይሩ ፈተዎ
ሳኦል ድማ በታ መዓልቲ እቲአ ወሰዶ ናብ ቤት ኣቦኡውን ኪም ለስ ኣይፈቐደሉን
ዮናታን ድማ ንዳዊት ከም ነፍሱ ገይሩ ስለ ዝፈተዎ ኪዳን ተአታተዉ
ዮናታን ከኣ እቲ ተኸዲንዎ ዝነበረ ባርኖስ አውጺኡ ንዳዊት ሀቦ ክዳውንቱ ድማ ክሳዕ ሴፉን ቀስቱን ክሳዕ ቅናቱን ሀቦ
ዳዊት ከኣ ሳኦል ኣብ ዝሰደዶ ዅሉ ብምስትውዓል ይወጽእ ነበረ
ሳኦል ድማ ኣብ ልዕሊ እቶም ሰብ ውግእ ሓለቓ ገበሮ
ኣብ ዓይኒ ዅሉ ህዝብን ኣብ ዓይኒ ገላዉ ሳኦልን ተፈትወ
ኰነ ድማ ምስ አተዉ ዳዊት ነቲ ፍልስጥኤማዊ ቐቲሉ ም ስ ተመልሰ ካብ ኵለን ከተማታት እስራኤል ኣንስቲ ብኸበሮን ብእልልታን ብመሰንቆን እናደረፋን እናሳዕስዓን ንንጉስ ሳኦል ኪቕበላ ወጻ
እተን ኣንስቲ ኸምዚ ኢለን እናደረፋ ተቓባበላ ሳኦል ሽሑ ዳዊት ግና እልፉ ቐተለ
ሳኦል ድማ ኣዝዩ ተቘጥዔ እዚ ዘረባ እዚ ኸኣ ከፊኡ ተራእዮ እሞ በለ ንዳዊት እልፊ ሀባኦ ንኣይ ድማ ሽሕ ሀባኒ ደጊም መንግስቲ ጥራይ እያ ተሪፋቶ ዘላ
ሳኦል ከኣ ካብታ መዓልቲ እቲኣ ንነጀው ንዳዊት ብኽፉእ ዓይኒ ጠመቶ
ንጽብሒቱ ድማ ዀነ ካብ ኣምላኽ ክፉእ መንፈስ ኣብ ልዕሊ ሳኦል መጸ ኣብ ማእከል ቤት ከኣ ተነበየ ዳዊት ድማ ከም ኵሉ መዓልቲ ብኢዱ በገና ይወቅዕ ነበረ
ኣብ ኢድ ሳኦል ከአ ኵናት ነበረ
ሳኦል ድማ ንዳዊት ምስ መንደቕ ኣላጊበ ክቐትሎ እየ ኢሉ ዅናት ወርወረ
ዳዊት ከኣ ክልተ ሳዕ ካብ ቅድሚኡ ኣግለሰ
እግዚኣብሄር ካብ ሳኦል ኣግለሲሱ ምስ ዳዊት ስለ ዝነበረ ድማ ሳኦል ንዳዊት ፈርሆ
ስለዚ ሳኦል ካብኡ ኣርሒቑ ሓለቓ ሽሕ ገበሮ
ኣብ ቅድሚ እቲ ህዝቢ ኸኣ ይወጽእን ይአቱን ነበረ
ዳዊት ድማ ኣብ ኵሉ መገዱ ኣስተውዓሊ ነበረ እግዚኣብሄር ከኣ ምስኡ ነበረ
ሳኦል ድማ ኣዝዩ ኣስተውዓሊ ኸም ዝዀነ ምስ ረአየ ንእኡ ፈርሆ
ብዘለዉ እስራኤልን ይሁዳን ግና ኣብ ቅድሚኦም ይወጽእን ይአቱን ነበረ እሞ ንዳዊት ፈተውዎ
ሳኦል ድማ ንዳዊት እንሆ እታ ዓባይ ጓለይ ሜራብ ሰበይቲ ኽትኰነካ ሂበካ ኣሎኹ ሓንትስ ጽኑዕ ወዲ ኹነለይ ውግእ እግዚኣብሄር ከኣ ተዋጋእ በሎ
ሳኦል ከኣ ኢድ ፍልስጥኤማውያን ኣብ ልዕሊኡ ትኹን እምበር ኢደይሲ ኣብ ልዕሊኡ ኣይትኹን በለ
ዳዊት ድማ ንሳኦል ሓሙ ንጉስ ዝኸውንሲ ኣነ መን እየ ህይወተይከ እንታይ እያ ዓሌት ኣቦይከ ኣብ እስራኤል እንታይ እዩ በሎ
ኰነ ኸኣ ሜራብ ጓል ሳኦል በታ ንዳዊት እትምርዐወላ ጊዜ ንሳ ንዓድርኤል እቲ መሖላታዊ ሰበይቲ ኽትኰኖ ተዋህበት
ሚካል ጓል ሳኦል ንዳዊት ፈተወቶ እዚ ንሳኦል ነገርዎ እቲ ነገር ከኣ ኣብ ዓይኑ ባህ ኣበሎ
ሳኦል ድማ ኢድ ፍልስጥኤማውያን ኣብ ልዕሊኡ ምእንቲ ኽትከውንሲ መፈንጠራ ኽትኰኖ ንእኣ ኽህቦ እየ በለ
ስለዚ ሳኦል ንዳዊት ሎሚውን ካልኣይ ሳዕ ሓሞይ ክትከውን ኢኻ በሎ
ሳኦል ከኣ ነቶም ገላዉኡ ንዳዊት እንሆ ንጉስ ብኣኻ ባህ ኢልዎ ኣሎ ኵሎም ገላዉኡ ድማ ፈትዮምኻ ኣለዉ ሕጂ ኸኣ ሓሙ ንጉስ ኩን ኢልኩም ብሕቡእ ተዛረብዎ ኢሉ ኣዘዞም
እቶም ገላዉ ሳኦል ድማ እዚ ነገር እዚ ኣብ እዝኒ ዳዊት ተዛረቡ
ዳዊት ከኣ ኣነ ድኻን ሕሱርን ሰብአይ ክነሰይ ሓሙ ንጉስ ምዃንሲ ንእሽቶ ነገርዶ ይመስለኩም ኣሎ በለ
እቶም ገላዉ ሳኦል ከኣ ዳዊት ከምዚ ዝበለ ዘረባ ተዛሪቡ ኢሎም ነገርዎ
ሳኦል ድማ በለ ንዳዊት ከምዚ በልዎ ኣብቶም ጸላእቲ ንጉስ ሕነ ምእንቲ ኺፈድስ ንጉስ በጀካ ሚእቲ ዕልቦ ፍልስጥኤማውያን ዚደልዮ ብልዒት የብሉን
ሳኦል ንዳዊት ኣብ ኢድ ፍልስጥኤማውያን ኬውድቖ ሐሲቡ ነበረ
እቶም ገላዉኡ ኸኣ እዚ ዘረባ እዚ ንዳዊት ምስ ነገርዎ ሽዑ ሓሙ ንጉስ ኪኸውን ነገሩ ንዳዊት ጽቡቕ ኰይኑ ተራእዮ
ገና እተን መዓልትታት ከይአኸላ ድማ ዳዊት ተንሲኡ ንሱ ምስ ሰቡ ኸይዱ ኻብ ፍልስጥኤማውያን ክልተ ሚእቲ ሰብ ቀተለ
ዳዊት ከኣ ሓሙ ንጉስ ምእንቲ ኪኸውን እቲ ዕልቦኦም ኣምጽኤ ብምሉእ ቊጽሮም ድማ ንንጉስ ኣወፈየ
ሳኦል ከኣ ጓሉ ሚካል ሰበይቲ ኽትኰኖ ሀቦ
ሳኦል ድማ እግዚኣብሄር ምስ ዳዊት ከም ዘሎ ረአየን ፈለጠን
ሚካል ጓል ሳኦል ከኣ ፈተወቶ
ሳኦል ድማ ንዳዊት ኣዝዩ ፈርሆ ሳኦል ምሉእ ዕድሜኡ ጸላኢ ዳዊት ኰነ
ሽዑ ሹማምቲ ፍልስጤማውያን ወጹ
ኰነ ድማ ብዝወጹላ መጠን ካብ ኵሎም ገላዉ ሳኦል ዳዊት ኣስተውዓሊ ነበረ ስሙ ኸኣ ኣዝዩ ኸበረ
ሳኦል ድማ ንወዱ ዮናታንን ንዅሎም ገላዉኡን ንዳዊት ኪቐትልዎ ተዛረቦም
ዮናታን ወዲ ሳኦል ግና ኣብ ዳዊት ብዙሕ ፍቕሪ ነበሮ
ዮናታን ከኣ ንዳዊት ኣቦይ ሳኦል ኪቐትለካ ይደሊ ኣሎ ሕጂ ድማ በጃኻ ጽባሕ ተጠንቀቕ ናብ ስቱር ቦታ ኣግሊስካውን ተሐባእ
ኣነ ኸኣ ኣብታ ንስኻ ዘሎኻያ ግራት ኣብ ጥቓ ኣቦይ ደው ኢለ ኣነ ብዛዕባኻ ኽዛረቦ እየ ገለ እንተ ርኤኹውን ክነግረካ እየ ኢሉ ነገሮ
ዮናታን ድማ ነቦኡ ሳኦል ዳዊት ኣይበደለካን ግብሩ ኸኣ ንኣኻ ዓብዪ ጥቕሚ እዩ እሞ ንጉስ ብጊልያኡ ዳዊት ኣይሕጣእ
ነፍሱ ኣብ ኢዱ ገይሩ ድማ ነቲ ፍልስጥኤማዊ ቐተሎ
እግዚኣብሄር ከኣ ንብዘሎ እስራኤል ዓብዪ ምድሓን ገበረ
ንስኻውን ነዚ ርኢኻ ተሐጐስካ
ስለምንታይከ ንዳዊት ብዘይ ምኽንያት ብምቕታልካ ኣብ ንጹህ ደም እትሐጥእ ኢሉ ብዛዕባ ዳዊት ጽቡቕ ተዛረበ
ሳኦል ከኣ ዘረባ ዮናታን ሰምዔ ሳኦል ድማ ህያው እግዚኣብሄር እዩ ኣይመውትን እዩ ኢሉ መሐለ
ሽዑ ዮናታን ንዳዊት ጸውዖ ዮናታን ከኣ እዚ ነገር እዚ ዅሉ ነገሮ
ዮናታን ድማ ንዳዊት ናብ ሳኦል ኣእተዎ እሞ ከም ቀደሙ ኣብ ቅድሚኡ ነበረ
መሊሱ ድማ ውግእ ኰነ
ዳዊት ከኣ ወጺኡ ምስ ፍልስጥኤማውያን ተዋግኤ ብርቱዕ ስዕረትውን ሰዐሮም ካብ ቅድሚኡ ድማ ሀደሙ
እቲ ኽፉእ መንፈስ ድማ ካብ እግዚኣብሄር ኣብ ልዕሊ ሳኦል መጸ ንሱ ዅናቱ ኣብ ኢዱ ሒዙ ኣብ ቤቱ ተቐሚጡ ኸሎ ኸኣ ዳዊት ብኢዱ በገና ይወቅዕ ነበረ
ሳኦል ድማ ንዳዊት ብዅናት ምስቲ መንደቕ ኬላግቦ ደለየ ንሱ ግና ካብ ቅድሚ ሳኦል ኣግለሰ እቲ ዅናት ድማ ኣብቲ መንደቕ ተሸኽለ
ዳዊት ከኣ ሀዲሙ በታ ለይቲ እቲኣ ኣምለጠ
ሳኦል ድማ ሕልው ሐዲሮም ንግሆ ምእንቲ ኪቐትልዎስ ናብ ቤት ዳዊት ልኡኻት ሰደደ
ሚካል ሰበይቲ ዳዊት ግና በዛ ለይቲ እዚኣ ነፍስኻ እንተ ዘየድሐንካ ጽባሕ ክትመውት ኢኻ ኢላ ነገረቶ
ሚካል ከኣ ንዳዊት ብመስኮት ኣውረደቶ ንሱ ኸደ ሀዲሙውን ኣምለጠ
ሚካል ድማ ምስሊ ጣኦት ወሲዳ ኣብ ዓራት ኣንበረቶ ኣብ ርእሱ ኸኣ መኼዳ ጸጒሪ ጤል ገበረትሉ ክዳንውን ከደነቶ
ሳኦል ንዳዊት ኬምጽእዎ ልኡኻት ምስ ሰደደ ንሱ ሓሚሙ ኣሎ በለት
ሽዑ ሳኦል ምእንቲ ክቐትሎስ ብዓራት ጌርኩም ኣደይቡለይ ኢሉ ንዳዊት ኪርእይዎ ነቶም ልኡኻት ሰደዶም
እቶም ልኡኻት ምስ ኣተዉ ድማ እንሆ እቲ ምስሊ ጣኦት መኼዳ ጸጒሪ ጤል ተተርኢሱ ኣብቲ ዓራት ነበረ
ሽዑ ሳኦል ንሚካል ስለምንታይከ ነቲ ጸላእየይ ኬምልጥ ይኺድ ብምሕዳግኪ ዝጠበርክኒ በላ
ሚካል ከኣ ንሳኦል ንሱ ክኸይድ ሕደግኒ እንተ ዘይኰነስ ክቐትለኪ እየ ኢሉኒ በለቶ
ዳዊት ድማ ሀዲሙ ኣምለጠ ናብ ሳሙኤል ናብ ራማ ኸኣ መጸ እቲ ሳኦል ዝገበሮ ዅሉ ድማ ነገሮ
ንሱን ሳሙኤልን ከኣ ናብ ናዮት ከይዶም ኣብኡ ተቐመጡ
ንሳኦል ድማ እንሆ ዳዊት ኣብ ናዮት ናይ ራማ ኣሎ ኢሎም ነገርዎ
ሳኦል ንዳዊት ኪሕዙ ልኡኻት ሰደደ
ንሳቶም ከኣ ሳሙኤል ደው ኢሉ ዚመርሖም ጉባኤ ነብያት ኪንበዩ ምስ ረአዩ መንፈስ ኣምላኽ ኣብ ልዕሊ እቶም ልኡኻት ሳኦል ድማ መጸ ንሳቶም ከኣ ተነበዩ
እዚ ንሳኦል ም ስ ነገርዎ ድማ ንሱ ኻልኦት ልኡኻት ሰደደ ንሳቶምውን ተነበዩ
ሳኦል ከኣ መሊሱ ሳልሳይ ጊዜ ልኡኻት ሰደደ ንሳቶም ድማ ተነበዩ
ሽዑ ንሱ ናብ ራማ ኸደ ናብቲ ኣብ ሴኩ ዘሎ ዓብዪ ዔላ ምስ መጸ ድማ ሳሙኤልን ዳዊትን ኣበይ እዮም ዘለዉ ኢሉ ጠየቐ
እነሆ ኣብ ናዮት ናይ ራማ ኣሎ በሎ
ንሱ ኸኣ ናብኡ ናብ ናዮት ናይ ራማ ኸደ ኣብ ልዕሊኡ ድማ መንፈስ ኣምላኽ መጸ ኣብ ናዮት ናይ ራማ ኽሳዕ ዚመጽእ ከኣ እናተነበየ ኸደ
ንሱ ድማ ክዳውንቱ ደርብዩ ኣብ ቅድሚ ሳሙኤል ተነበየ ጥራዩ ዀይኑ ኸኣ መዓልቲ መላእን ለይቲ መላእን ወዲቑ ነበረ
ስለዚ ድማ ሳኦልውንንዶ ምስ ነብያት እዩ ይብሉ ኣለዉ
ዳዊት ከኣ ካብ ናዮት ናይ ራማ ሀዲሙ ናብ ቅድሚ ዮናታን መጺኡ ኣቦኻ ኸምዚ ገይሩ ንህይወተይ ዚደልያ ዘሎስ እንታይ ገይረ እየ ኣበሳይከ እንታይ እዩ ሓጢኣተይሲ ኣብ ቅድሚ ኣቦኻ እንታይ እዩ በለ
ንሱ ድማ ያእ እዝስ የርሕቆ ኣይትመውትን
እንሆ ኣቦይሲ ዓብዪ ነገር ኰነ ንእሽቶ ነገር ንኣይ ከይነገረ ዚገብሮ የብሉን ስለምንታይ ደአ ኣቦይ እዚ ነገር እዚ ይሐብአለይ እዝስ ዘይከውን እዩ በሎ
ዳዊት ግና መሊሱ ኣቦኻ ኣነ ኣብ ቅድሜኻ ሞገስ ከም ዝረኸብኩ ኣጸቢቑ ይፈልጥ እዩ ስለዚ ኸኣ ዮናታን ምእንቲ ኸይጕሂ እዚ ኣይፍለጥ ይብል ግናኸ ህያው እግዚኣብሄር እዩ ነፍስኻ ድማ ህያው እያ ኣብ መንጎይን ኣብ መንጎ ሞትን ስጉምቲ ጥራይ ከም ዘሎ ርግጽ እዩ ኢሉ መሐለ
ሽዑ ዮናታን ንዳዊት ነፍስኻ ዝደለየቶ ዘበለ ኽገብረልካ እየ በሎ
ዳዊት ከኣ ንዮናታን እንሆ ጽባሕ ወርሒ እትወጸላ እያ ኣነ ድማ ክበልዕ ምስ ንጉስ ኮፍ ክብል ይግብኣኒ እዩ ግናኸ ክሳዕ ምሸት እታ ሳልሰይቲ መዓልቲ ኣብ መሮር ክሕባእ እኺድ ሕደገኒ
ኣቦኻ እንተ ሰአነኒ ንብዘለዉ ዓሌቱ ኣብኡ ናይ ዓመት መስዋእቲ ኣለዎም እሞ ዳዊት ናብ ቤትልሄም ከተማኡ ኺጐዪ ኣጽኒዑ ለሚኑኒ በሎ
ደሓን እንተ በለካ ንጊልያኻ ደሓን እዩ
ኣዝዩ እንተ ዀረየ ግና ክፉእ ከም ዝመደበ ፍለጥ
እም በኣርስኸ ንጊልያኻ ምሳኻ ኺዳን እግዚኣብሄር ካብ ኣእቶኻዮ ንጊልያኻ ምሕረት ግበረሉ
ኣበሳ እንተ ተረኺቡኒ ግና ስለምንታይ ናብ ኣቦኻ ተብጽሓኒ ባዕልኻ ቕተለኒ በሎ
ዮናታን ከኣ እዝስ ካባኻ ይርሐቕ ካብ ኣቦይ ክፉእ ከም እተመደበካ እንተ ደአ ፈሊጠስ ኣነኸ ኣይነግረካንዶ እየ በለ
ሽዑ ዳዊት ንዮናታን ኣቦኻ ብርቱዕ ነገር እንተ መለሰልካ ደአ መን ይነግረኒ በሎ
ዮናታን ድማ ንዳዊት ንዓናይ ናብ መሮር ንውጻእ በሎ
ክልቲኦም ከኣ ናብ መሮር ወጹ
ዮናታን ድማ ንዳዊት በሎ እግዚኣብሄር ኣምላኽ እስራኤል ይመስክር ጽባሕ ወይ ድሕሪ ጽባሕ ከምዛ ጊዜ እዚኣ ነቦይ ብዛዕባ ዳዊት መርሚረ እንሆ ኸኣ ደሓን እንተሎ ሽዑ ልኢኸ እንተ ዘይነገርኩኻ እግዚኣብሄር ንዮናታን ከምዚ ይግበሮ ከምዚውን ይወስኮ
ኣቦይ ንኽፉእካ እንተ ደለየ ግና ክነግረካ እየ ብደሓንካ ምእንቲ ኽትከይድ ድማ ክሰደካ እየ
እግዚኣብሄር ከኣ ከም ቲ ም ስ ኣቦይ ዝነበሮ ም ሳኻ ይኹን
ገና ብህይወት እንተ አልየስ ምእንቲ ኸይመውት ምሕረት እግዚኣብሄር ግበረለይ
እግዚኣብሄር ንነፍሲ ወከፍ ጸላእቲ ዳዊት ካብ ገጽ ምድሪ ምስ ኣጥፍኤ እኳ ምሕረትካ ንዘለአለም ካብ ቤተይ ኣይተቋርጽ
ሽዑ ዮናታን እግዚኣብሄር ካብ ኢድ ጸላእቲ ዳዊት ይድለዮ ኢሉ ምስ ቤት ዳዊት ኪዳን አተወ
ዮናታን ድማ ንዳዊት ከም ነፍሱ ገይሩ ይፈትዎ ነበረ እሞ ስለቲ ዝነበሮ ፍቕሩ መሊሱ ኣምሐሎ
ሽዑ ድማ ዮናታን በሎ ጽባሕ ወርሒ እትወጸላ እያ እታ ምቕማጥካ ጥራያ ኽትከውን እያ እሞ ክትስኣን ኢኻ
ሰለስተ መዓልቲ ምስ ገበርካ ግና ቀልጢፍካ ውረድ እሞ ናብታ እቲ ኽፉእ ኪግበር እተሐስበላ መዓልቲ ተሐቢእካላ ዝነበርካ ቦታ ምጻእ ኣብ ጥቓ እምኒ ኤዜል ተቐመጥ
ኣነ ኸኣ በቲ ጎቦኡ ንዕላማ ኸም ዝውርውር ሰለስተ ፍላጻ ኽውርውር እየ
እንሆ ድማ ነቲ ወዲ ኪድ ነቲ ፍላጻታት ድለዮ ኢለ ኽሰዶ እየ ነቲ ወዲ እንሆ እቲ ፍላጻ ኽነጀውካ እዩ ዘሎ ውሰዶ እንተ በልክዎ ሽዑ ንኣኻ ደሓን እዩ እሞ ንዓ ገለ ነገር የልቦን ህያው እግዚኣብሄር እዩ
ነቲ መንእሰይ እንሆ እቲ ፍላጻታት ክንየውካ እዩ ዘሎ እንተ በልክዎ ግና ሽዑ እግዚኣብሄር ሰዲዱካ እዩ እሞ ኪድ
ብዛዕባ እቲ ኣነን ንስኻን እተዛረብናዮ ነገር ከኣ እንሆ እግዚኣብሄር ንዘለአለም ኣብ መንጎይን ኣብ መንጎኻን እዩ በሎ
ዳዊት ድማ ኣብ መሮር ተሐብኤ
በታ ወርሒ እትወጸላ ኸኣ ንጉስ ኪበልዕ ኣብ መአዲ ተቐመጠ
ንጉስ ድማ ከም ልማዱ ኣብ መንበሩ ኣብቲ ኣብ መንደቕ ተጸጊዑ ዘሎ መንበር ተቐመጠ
ዮናታን ከኣ ተንስኤ ኣብኔር ድማ ኣብ ጥቓ ሳኦል ተቐመጠ
ምቕማጥ ዳዊት ከኣ ጥራያ ነበረት
ሳኦል ግና ገለ ረኺብዎ እዩ ኣይነጽሄን ብርግጽ ኣይነጽሄን ኢሉ ነበረ እሞ በታ መዓልቲ እቲኣ ገለ እኳ ኣይተዛረበን ኰነ ድማ ድሕሪ እታ ወርሒ እትወጸላ በታ ኻልአይቲ መዓልቲ እታ ምቕማጥ ዳዊት ጥራያ ጸንሔት ሳኦል ከኣ ንዮናታን ወዱ ወዲ እሴይሲ ትማሊ ዀነ ሎሚ ዀነ ናብ መአዲ ዘይመጸ ስለምንታይ እዩ በሎ
ዮናታን ድማ ንሳኦል መለሰሉ ዳዊት ናብ ቤትልሄም ኪኸይድ ኣጽኒዑ ለሚኑኒ ኣብታ ኸተማ ናይ ዓሌት መስዋእቲ ኣሎና እሞ ሓወይ ጸዊዑኒ ኣሎ ሕጂ ድማ ኣብ ቅድሜካ ሞገስ እንተ ደአ ረኺበስ ምሉቚ ኢለ ኣሕዋተይ ክርኢ በጃኻ ስደደኒ በለኒ ስለዚ እዩ ናብ መኣዲ ንጉስ ዘይመጸ
ሽዑ ዅራ ሳኦል ኣብ ዮናታን ነዲዱ ኣታ ወዲ እዛ ጠዋይ ዓለወኛ ንነውርኻን ንነውሪ ሕፍረት ኣዴኻን ዚኸውን ንወዲ እሴይ ከም ዝሐሬኻስ ኣይፈልጥን ድየ ወዲ እሴይ ብህይወቱ ኣብ ምድሪ ኽሳዕ ዘሎስ ንስኻ ዀነ ሓደው መንግስትኻ ኣይትጸንዕን
ሕጂ ኸኣ ንሱ ወዲ ሞት እዩ እሞ ልኢኽካ ኣምጽአለይ በሎ
ዮናታን ከኣ ነቦኡ ሳኦል ስለምንታይ እዩ ዚመውት እንታይከ ገይሩ እዩ ኢሉ መለሰሉ
ሳኦል ድማ ኪወግኦ ዅናት ወርወረሉ
ሽዑ ዮናታን ኣቦኡ ንዳዊት ኪቐትሎ ኸም ዝመደበ ፈለጠ
ዮናታን ድማ ብዅራ ነዲዱ ኻብቲ መአዲ ተንስኤ ኣቦኡ ንዳዊት ስለ ዘስተሐፈሮ ምእንታኡ ጕህዩ ነበረ እሞ በታ ኻልአይቲ መዓልቲ ወርሒ እንጌራ ኣይበልዔን
ኰነ ድማ ንጽብሒቱ ዮናታን ከምቲ ምስ ዳዊት እተሳማምዖ ናብ መሮር ወጸ ንእሽቶ ወዲውን ምስኡ ነበረ
ነቲ ጊልያኡ ኸኣ ጕየ እሞ ነቲ ኣነ ዝውርውሮ ፍላጻታት ድለዮ በሎ
እቲ ወዲ ኺጐዪ ኸሎ ንሱ ድማ ፍላጻ ወርዊሩ ብልዕሊኡ ኣሕለፈ
እቲ ወዲ ኣብታ ዮናታን ፍላጻ ዝውርወረላ ቦታ ምስ በጽሔ ዮናታን ደድሕሪ እቲ ወዲ ጸዊዑ እቲ ፍላጻ ኽንየውካዶ ኣይኰነን በሎ
ዮናታን ድማ ተሎ ኢልካ ቐልጥፍ ደው ኣይትበል ኢሉ ደድሕሪ እቲ ወዲ ጨደረ
እቲ ጊልያ ዮናታን ድማ ነቲ ፍላጻታት ኣኪቡ ናብ ጐይታኡ መጸ
ነቲ ነገር ዮናታንን ዳዊትን ጥራይ ይፈልጥዎ ነበሩ እምበር እቲ ወዲ ገለ እኳ ኣይፈለጠን
ዮናታን ከኣ መሳርያኡ ነቲ ጊልያኡ ሂቡ ኪድ ናብ ከተማ ኣእትዎ በሎ
እቲ ወዲ ምስ ከደ ድማ ዳዊት ካብ ወገን ደቡብ ተንሲኡ ብገጹ ናብ ምድሪ ተደፊኡ ሰለስተ ሳዕ ፍግም በለ
ንሓድሕዶም ከኣ ተሳዓዐሙ ብሓደ ዀይኖምውን በኸዩ ምናዳ እኳ ዳዊት ኣዝዩ በኸየ
ዮናታን ድማ ንዳዊት ብሰላም ኪድ ንሕና ኽልቴና ኣብ መንጎይን ኣብ መንጎኻን ኣብ መንጎ ዘርኤይን ዘርእኻን እግዚኣብሄር ንዘለአለም ምስክር ይኹን ኢልና ብስም እግዚኣብሄር ተማሓሒልና ኢና በሎ
ንሱ ኸኣ ተንሲኡ ኸደ ዮናታን ድማ ናብ ከተማ አተወ
ዳዊት ድማ ናብቲ ኻህን ኣሂሜሌክ ናብ ኖብ መጸ ኣሂሜሌክ ከኣ ራዕራዕ እናበለ ንዳዊት ኪቃባበሎ መጸ ከምዚ ኢሉውን ጠየቖ ስለምንታይ ኢኻ ሰብ ዜብልካ በይንኻ በሎ
ዳዊት ድማ ንኻህን ኣሂሜሌክ ንጉስ እቲ ኣነ ዝለአኽኩኻ ነገርን እቲ ዝአዝዝኩኻን ሓደ ሰብ እኳ ኣይፍለጦ ኢሉ ኣዚዙኒ እዩ እሞ ነቶም ኣጕባዝ ናብ ከምዝን ከምዝን ዝበለ ቦታ ኣመልከትክዎም
ሕጂ ኸኣ ኣብ ኢድካ እንታይ ኣሎ ሓሙሽተ እንጌራ ወይ እተረኽበ ኣብ ኢደይ ሀበኒ በሎ
እቲ ኻህን ድማ ንዳዊት ማንም ዚበልዖ እንጌራ ኣብ ኢደይ የልቦን እቶም ኣጕባዝ ካብ ኣንስቲ እንተ ተሐልዮም ግና ቅዱስ እንጌራ ኣሎ ኢሉ መለሰሉ
ዳዊት ከኣ ነቲ ኻህን ብሓቂ ኣንስትስ ካብ ትማልን ቅድሚ ትማልን ካባና ፍሉያት እየን ኣቓሑ እቶም ኣጕባዝ ድማ በታ ዝወጻእኩላ ጊዜ ቅዱስ ነበረ እታ መገዲ እኳ ዘይቅድስቲ እንተ ዀነት ሎምስ በቲ ኣቓሑ ትቕደስ እያ ኢሉ መለሰሉ
እቲ ኻህን ከኣ ብዘይ እቲ ኻብ ቅድሚ እግዚኣብሄር እተላዕለ እንጌራ ምርአይ በታ እተላዕለላ መዓልቲ ውዑይ እንጌራ ምእንቲ ኼንብሩ ኣብኡ ኻልእ እንጌራ ስለ ዘይነበረ እቲ ቅዱስ እንጌራ ሀቦ
በታ መዓልቲ እቲኣ ድማ ካብ ገላዉ ሳኦል ዶኤግ ዝስሙ ኤዶማዊ ኣብ ቅድሚ እግዚኣብሄር ዚሕሎ ኣብኡ ነበረ ንሱ ሓለቓ ጓሶት ሳኦል ነበረ
ዳዊት ድማ ንኣሂሜሌክ እቲ ናይ ንጉስ ነገር ስለ ዝሀወኸ ሴፈይን ኣጽዋረይን ኣይተማላእኩን እሞ ገለ ዅናት ወይ ሴፍ ኣብዚ ኣብ ኢድካዶ የልቦን በሎ
እቲ ኻህን ድማ ሴፍ እቲ ንስኻ ኣብ ለሰ ድዋ ዝቐተልካዮ ጐልያድ እቲ ፍልስጥኤማዊ እንሆ ንሱ ብዓለባ ተሸፊኑ ኣብ ድሕሪ ኤፎድ ኣብኡ ኣሎ ኣብዚ ብጀካኡ ኻልእ የልቦን እሞ ክትወስዶ እንተ ደሌኻስ ውሰዶ በለ
ዳዊት ከኣ ከምኡ ዝበለ የልቦን ሀበኒ በለ
ዳዊት ድማ ተንሲኡ በታ መዓልቲ እቲኣ ኻብ ቅድሚ ሳኦል ሀዲሙ ናብ ኣኪሽ ንጉስ ጋት መጸ
ንኣኪሽ ከኣ እቶም ገላዉኡ እዝስ ዳዊት ንጉስ እታ ሃገር ደይኰነን እቲ ሳኦል ሽሑ ዳዊት ከኣ እልፉ ቐተለ ኢለን እናሳዕሰዓ ዝደረፋሉ እዚ ደይኰነን በልዎ
ዳዊት ድማ ነዚ ዘረባ እዚ ኣብ ልቡ ኣንበሮ ንኣኪሽ ንጉስ ጋት ከኣ ኣዝዩ ፈርሆ
ኣብ ቅድሚኦም ከኣ ህልዋቱ ለወጠ ኣብ ኢዶም ድማ ከም ዕቡድ ኰነ ንመዓጹ እቲ ደገውን ሐንፈጦ ልዛዩ ኸአ ብጭሕሙ ጀበብ ይብል ነበረ
ሽዑ ኣኪሽ ንገላዉኡ እንሆ እዚ ሰብኣይ እዚ ዕቡድ ም ዃኑ ትርእይዎ ኣሎኹም ስለም ንታይ ናባይ ኣም ጻእኩም ዎ ኣብ ቅድመይ ኪዐብድ ዘም ጻእኩም ለይሲ ዕቡዳትዶ ስኢነ እየ እዚዶ ናብ ቤተይ ይአቱ በሎም
ዳዊት ድማ ካብኡ ኸይዱ ናብ በዓቲ ኣዱላም ሀደመ
ኣሕዋቱን ብዘለዉ ቤት ኣቦኡን እዚ ምስ ሰምዑ ኸአ ናብኡ ወረዱ
ኵሎም ጭኑቓት ሰብን ኵሎም ሰብ ዕዳን ኵሎም ነፍሶም እተመረረት ሰብን ናብኡ ተአከቡ ኣብ ልዕሊኦም ድማ ሓለቓ ዀነ ኣስታት ኣርባዕተ ሚእቲ ሰባት ከአ ምስኡ ነበሩ
ካብኡ ድማ ዳዊት ናብ ሚጽጳ ናይ ሞኣብ ከደ ንንጉስ ሞኣብ ከኣ ኣምላኽ ዝገበረኒ ኽሳዕ ዝፈልጥሲ በጃኻ ኣቦይን ኣደይን ምሳኻትኩም ኪዀኑ ይምጽኡ በሎ
ናብ ቅድሚ ንጉስ ሞኣብ ድማ ኣምጽኦም ክሳዕ እተን ዳዊት ኣብ እምባ ዝነበረለን መዓልትታት ከኣ ምስኡ ተቐመጡ
ነብዪ ጋድ ድማ ንዳዊት ኣብዚ እምባ ኣይትቀመጥ ንቐል እሞ ናብ ምድሪ ይሁዳ ኺድ በሎ
ሽዑ ዳዊት ከይዱ ናብ ዱር ሓረት መጸ
ሳኦል ድማ ዳዊትን እቶም ምስኡ ዝነበሩ ሰባትን ከም እተጋህዱ ሰምዔ
ሳኦል ከኣ ኣብ ጊብዓ ዅናቱ ሒዙ ኣብ ትሕቲ እታ ኣብ በሪኽ ዘላ ኦም ተቐመጠ ኵሎም ገላዉኡ ድማ ምስኡ ደው ኢሎም ነበሩ
ሳኦል ከኣ ነቶም ምስኡ ደው ኢሎም ዘለዉ ገላዉኡ ኣቱም ብንያማውያን እስከ ስምዑ ወዲ እሴይሲ ንዅሉኹምዶ ግርሁን ኣታኽልቲ ወይንን ኪህበኩም እዩ ንዅሉኹምዶኸ ሓላቑ ሽሕን ሓላቑ ሚእትን ኪገብረኩም እዩ ኵሉኹም ደአ እተማሓሐልኩምለይ ወደይውን ምስ ወዲ እሴይ ኪዳን ከም እተኣታተወ ሓደ እኳ ዝነገረኒ የልቦን
ወደይ ንጊልያይ ከምዚ ናይ ሎሚ ዘሎ ንምድባቕ ኬተንስኣለይ ከሎ ካባኻትኩም ሓደ እኳ ዝሐመመለይን ዝገለጸለይን የልቦን በሎም
ሽዑ ዶኤግ እቲ ኤዶማዊ ም ስቶም ገላው ሳኦል ደው ኢሉ ዝነበረ ንወዲ እሴይ ናብ ኣሂሜሌክ ወዲ ኣሒጡብ ኣብ ኖብ መጺኡ ርእየዮ
ንሱ ድማ ንእግዚኣብሄር ጠየቐሉ ም ግቢውን ሀቦ ሴፍ ጐልያድ እቲ ፍልስጥኤማዊ ኸኣ ሀቦ ኢሉ መለሰ
ሽዑ እቲ ንጉስ ንኻህን ኣሂሜሌክ ወዲ ኣሒጡብን ንብዘላ ቤት ኣቦኡ ኣብ ኖብ ዝነበሩ ኻህናትን ልኢኹ ጸውዖም
ኵሎም ከኣ ናብ ንጉስ መጹ
ሳኦል ድማ ኣታ ወዲ ኣሒጡብ እስኪ ስምዓኒ በሎ
ንሱ ኸኣ እኔኹ ጐይታይ ኢሉ መለሰ
ሳኦል ድማ ንሱ ከም ዚ ናይ ሎሚ ዘሎ ንድብቕ ኪትንስኣኒ ንእኡ እንጌራን ሴፍን ብም ሃብካ ኣብ ክንዳኡውን ንኣምላኽ ብምጥያቕካ ስለምንታይ ንስኻን ወዲ እሴይን እተማሓሓልኩምለይ በሎ
ኣሂሜሌክ ከአ ንንጉስ ካብ ኵሎም ገላዉኻኸ ከም ዳዊት ገይሩ እተአምነ ሓሙ ንጉስውን ዝዀነ ዚእዘዘካ ድማ ኣብ ቤትካውን ዝኸበረ መን እዩ ሎሚ ድየ ንኣምላኽ ክጥይቐሉ ዝጀመርኩ እዝስ ካበይ ይርሐቕ ጊልያኻ እዚ ዅሉ ነገር እዚ ንእሽቶ ዀነ ወይ ዓብዪ ኣይፈልጥን እዩ እሞ ንጉስ ንጊልያኡን ንብዘላ ቤት ኣቦይን ነገር ኣይጽዐኖም ኢሉ መለሰሉ
ንጉስ ግና ኣሂሜሌክ ንስኻን ብዘላ ቤት ኣቦኻን ብርግጽ ክትሞቱ ኢኹም በለ
እቲ ንጉስ ከኣ ነቶም ከቢቦምዎ ዝቘሙ ዘብዓኛታት ዳዊት ከም ዝሀደመ ፈሊጦም ከለዉ ስለ ዘይነገሩኒ ኢዶምውን ምስኡ ስለ ዝዀነት ዜርኩም ንኻህናት እግዚኣብሄር ቅተልዎም በሎም
እቶም ገላዉ ንጉስ ግና ንም ቕታል ካህናት እግዚኣብሄር ኢዶም ኪዝርግሑ ኣይፈተዉን
ሽዑ እቲ ንጉስ ንዶኤግ ንስኻ ዜርካ ነዞም ካህናት ቅተሎም በሎ
ዶኤግ እቲ ኤዶማዊ ድማ ዞይሩ ነቶም ካህናት ቀተሎም
ንሱ በታ መዓልቲ እቲኣ ሰማንያን ሓሙሽተን ኤፎድ ልሕጺ እንጣጢዕ ዝለበሱ ሰባት ቀተለ
ንኖብ ነታ ኸተማ ኻህናት ድማ ብስሕለት ሴፍ ወቕዓ ሰብኡትን ኣንስትን ቈልዑን ዚጠብዉ ሕጻናትን ኣብዑርን ኣእዱግን ኣባጊዕን ብስሕለት ሴፍ ቀተለ
ሓደ ኻብቶም ደቂ ኣሂሜሌክ ወዲ ኣሒጢብሲ ኣብያታር ዝስሙ ኣምሊጡ ደድሕሪ ዳዊት ሀደመ
ኣብያታር ከኣ ሳኦል ንኻህናት እግዚኣብሄር ከም ዝቐተሎም ንዳዊት ነገሮ
ዳዊት ድማ ንኣብያታር ዶኤግ እቲ ኤዶማዊ ኣብኡ ኸሎ እዚ ንሳኦል ርግጽ ከም ዚነግሮ ሽዑ መዓልቲ ፈሊጠ
ንዅለን ነፍሳት ቤት ኣቦኻ ምኽንያት ሞተን ኣነ እየ
እቲ ንነፍሰይ ዚደልያ ንነፍስኻ ድማ ይደልያ እዩ እሞ ንስኻ ምሳይ ክትሕሎስ ምሳይ ተቐመጥ ኣይትፍራህ በሎ
ንዳዊት ድማ እንሆ ፍልስጥኤማውያን ንቅዒላ ይዋግእዋ ኣዕውዲውን ይወርሩ ኣለዉ ኢሎም ነገርዎ
ሽዑ ዳዊት ነዞም ፍልስጥኤማውያንዶ ኽዋግኦም ክኸይድ ኢሉ ንእግዚኣብሄር ጠየቖ
እግዚኣብሄር ከኣ ንዳዊት ኪድ ንፍልስጥኤማውያን ተዋጊእካ ንቅዒላ ኣድሕና በሎ
ግናኸ ንዳዊት እቶም ሰቡ እንሆ ንሕና ኣብዚ ኣብ ይሁዳ ኸሎና እኳ እንፈርህ ዘሎናስ ናብ ሰራዊት ፍልስጥኤማውያን ንቅዒላ እንተ ኸድና ግዳ ኺገድድ ደይኰነን በልዎ
ሽዑ ዳዊት መሊሱ ንእግዚኣብሄር ጠየቖ
እግዚኣብሄር ድማ ኣነ ፍልስጥኤማውያን ኣብ ኢድካ ሂበካ እየ እሞ ተንሲእካ ናብ ቅዒላ ውረድ ኢሉ መለሰሉ
ዳዊት ከኣ ምስ ሰቡ ናብ ቅዒላ ኸይዱ ምስ ፍልስጥኤማውያን ተዋግኤ ከብቶም ድማ ዘመተ ብርቱዕ ስዕረት ከኣ ሰዐሮም
በዚውን ዳዊት ነቶም ኣብ ቅዒላ ዚነብሩ ኣድሐኖም
ኰነ ኸኣ ኣብያታር ወዲ ኣሂሜላክ ናብ ዳዊት ናብ ቅዒላ ምስ ሀደመ ኤፎድ ኣብ ኢዱ ሒዙ ወረደ
ንሳኦል ድማ ዳዊት ናብ ቅዒላ ኸም ዝአተወ ነገርዎ
ሳኦል ከኣ ናብታ ማዕጾን መሸጐርን ዘለዋ ኸተማ አትዩ ተዐጽዩ እዩ እሞ ኣምላኽ ኣብ ኢደይ ኣሕሊፉ ሂቡኒ እዩ በለ
ሳኦል ድማ ንዳዊትን ንሰቡን ኪኸቦም ንብዘሎ ህዝቢ ኺዋግኡ ናብ ቅዒላ ኺወርዱ አወጀሎም
ዳዊት ግና ሳኦል ክፉእ ከም ዝመኸረሉ ፈሊጡ ንኻህን ኣብያታር ኤፎድ ኣምጽእ በሎ
ዳዊት ድማ ዎ እግዚኣብሄር ኣምላኽ እስራኤል ሳኦል ናብ ቅዒላ መጺኡ ብሰረይ ነዛ ኸተማ ኼጥፍኣ ኸም ዚደሊ ባርያኻ ብርግጽ ሰሚዑ ኣሎ
ከምቲ ባርያኻ ዝሰምዖ ሳኦልዶ ኺወርድ እዩ ሰብ ቅዒላኸ ኣሕሊፎምዶ ኣብ ኢዱ ኺህቡኒ እዮም ዎ እግዚኣብሄር ኣምላኽ እስራኤል በጃኻ እዚ ንባርያኻ ኣፍልጦ በለ
ዳዊት ድማ ሰብ ቅዒላኸ ንኣይን ንሰበይንዶ ኣሕሊፎም ኣብ ኢድ ሳኦል ኪህቡኒ እዮም በለ
እግዚኣብሄር ከኣ እወ ኣሕሊፎም ኪህቡኻ እዮም በለ
ሽዑ ዳዊትን እቶም ሹድሽተ ሚእቲ ዝዀኑ ሰቡን ተላዒሎም ካብ ቅዒላ ወጹ
ኪኸድዎ ናብ ዝኸአሉ ዘበለ ድማ ተመላለሱ
ንሳኦል ከኣ ዳዊት ካብ ቅዒላ ኸም ዝሀደመ ምስ ነገርዎ ምውጻእ ሐደጎ
ዳዊት ከኣ ኣብ በረኻ ኣብ እምባታት ተቐመጠ ኣብቲ ኣብ በረኻ ዚፍ ዘሎ ኸረንውን ይቕመጥ ነበረ
ሳኦል ከኣ ኵሉ መዓልቲ ይደልዮ ነበረ ኣምላኽ ግና ኣብ ኢዱ ኣይሀቦን
ዳዊት ድማ ሳኦል ንነፍሱ ኺደልያ ኸም ዝወጸ ርእዩ ኣብ በረኻ ዚፍ ኣብ ዱር ነበረ
ዮናታን ወዲ ሳኦል ድማ ተንሲኡ ናብ ዳዊት ናብቲ ዱር ከደ ኢዱ ኸኣ ብኣምላኽ ኣጽንዔ
ንሱ በሎ ኢድ ኣቦይ ሳኦል ኣይትረኽበካን እያ እሞ ኣይትፍራህ ንስኻ ንጉስ እስራኤል ክትከውን ኢኻ ኣነ ኸኣ ካልኣይካ ክኸውን እየ ነዚ ድማ ኣቦይ ሳኦል ፈሊጥዎ ኣሎ
ኣብ ቅድሚ እግዚኣብሄር ከኣ ክልቲኦም ኪዳን ተኣታተዉ
ዳዊት ድማ ኣብቲ ዱር ተቐመጠ ዮናታን ከኣ ናብ ቤቱ ኸደ
ሽዑ ዚፋውያን ናብ ሳኦል ናብ ጊብዓ ደዪቦም ከምዚ በሉ ዳዊት ኣብቲ ኣብ ዱር ዘሎ እምባታት ኣብ ልዕሊ እቲ ብደቡብ በረኻ ዘሎ ዅርባ ሓኪላ ተሐቢኡዶ ኣየሎን ሕጂ ኸኣ ዎ ንጉስ ምውራድሲ ከምቲ ዅሉ ድላይ ነፍስኻ ውረድ ኣብ ኢድ ንጉስ ኣሕሊፍካ ምሃብ ግና ናትና እዩ ሳኦል ድማ በለ ስለ ዝደንገጽኩምለይ ብእግዚኣብሄር ብሩኻት ኢኹም ንሱ ኣዝዩ ጎራሕ ከም ዝኾነ ነጊሮምኒ እዮም እሞ በጃኹም ኬድኩም እግሩ ኣብ ኣየናይ ቦታ ኸም ዝረገጸት ኣብኣ ኸኣ መን ከም ዝረኣዩ መሊስኩም ኣርጊጽኩም ፍለጡን ርኣዩን እቲ ንሱ ዚሕብኣሉ ዘበለ መሕቢኢታት ርኢኹም ከኣ ፍለጡ እቲ ነገሩ ምስ ኣርገጽኩምዎ ድማ ናባይ ተመለሱ እሞ ምሳኻትኩም ክኸይድ እየ ኪኸውን ድማ እዩ ኣብታ ሃገር እንተሎ ኣብ ኵሎም ኣሽሓት ይሁዳ ኺደልዮ እየ ንሳቶም ከኣ ተንሲኦም ቀቅድሚ ሳኦል ናብ ዚፍ ከዱ ዳዊትን ሰቡን ግና ኣብ በረኻ ማዖን ነቲ በረኻ ብወገን ደቡቡ ኣብ ዘሎ ጎልጎል ነበሩ ሳኦልን ሰቡን ድማ ኪደልይዎ ኸዱ ንዳዊት ምስ ነገርዎ ኸኣ ናብቲ ኸውሒ ወሪዱ ኣብ በረኻ ማዖን ተቐመጠ ሳኦል ድማ እዚ ምስ ሰምዔ ደድሕሪ ዳዊት ናብ በረኻ ማዖን ሰዓበ ሳኦል ከኣ ነቲ ኸረን ብሓደ ወገኑ ዳዊትን ሰቡን ድማ ነቲ ኸረን በቲ ኻልኣይ ወገኑ ኸዱ ሳኦልን ሰቡን ንዳዊትን ሰቡን ኪሕዝዎም ከቢቦምዎ ነበሩ እሞ ዳዊት ኣብ ቅድሚ ሳኦል ቀልጢፉ ህደመ ሽዑ ልኡኽ ናብ ሳኦል መጺኡ ነዛ ሃገር ፍልስጥኤማውያን ኣትዮምዋ ኣለዉ እሞ ቀልጢፍካ ንዓ በሎ ሳኦል ድማ ደድሕሪ ዳዊት ካብ ምስዓብ ተመልሰ ንፍልስጥኤማውያን ኪቃባበሎም ከደ ስለዚ ኸኣ ነታ ቦታ ሴላዕማሕልቆት ኢሎም ሰመይዋ ዳዊት ድማ ካብኡ ደዪቡ ኣብ ጽኑዕ ቦታታት ዔንገዲ ተቐመጠ ኮነ ኸኣ ሳኦል ደድሕሪ ፍልስጥኤማውያን ካብ ምስዓብ ምስ ተመልሰ እንሆ ዳዊት ኣብ በረኻ ዔንገዲ ኣሎ ኢሎም ነገርዎ ሽዑ ሳኦል ካብ ብዘሎ እስራኤል እተሓረዩ ሰለስተ ሽሕ ሰብኣይ ወሲዱ ንዳዊትን ሰቡን ኣብ ኣኻውሕ ጤለበዱ ኺደልይዎ ከደ ናብቲ ጥቓ መገዲ ዝነበረ ደምቤታት ኣባጊዕ ድማ መጸ ኣብኡ ኸኣ በዓቲ ነበረ ሳኦል ድማ እግሩ ኪኸድን አተወ
ዳዊትን ሰቡን ከኣ ኣብ ውሽጢ እቲ በዓቲ ተቐሚጦም ነበሩ
ሽዑ እቶም ሰብ ዳዊት እታ እግዚኣብሄር ነቲ ጸላኢኻ ጽቡቕ ኰይኑ እተራእየካ ኽትገብሮስ እንሆ ኣነ ኣብ ኢድካ ኽህበካ እየ ዝበለካ መዓልቲ እንሃ ሎሚ እያ በልዎ
ዳዊት ድማ ተንሲኡ ቐስ ኢሉ ጫፍ ክዳን ሳኦል ቈረጸ
ድሕርዚ ግና ጫፍ ክዳን ሳኦል ስለ ዝቘረጸ ንዳዊት ልቡ ወቕዖ
ንሰቡ ድማ ንሱ ቕቡቕ እግዚኣብሄር እዩ እሞ ንጐይታይ ነቲ ቕቡእ እግዚኣብሄር ኢደይ ናብኡ ዘርጊሔ እዚ ነገር እዚ ምግባርሲ እግዚኣብሄር ካባይ የርሕቆ በሎም
ዳዊት ነቶም ሰቡ ብዘረባኡ ዐገቶም ኣብ ሳኦል ኪትንስኡ ድማ ኣይፈቐደሎምን
ሳኦል ከኣ ካብቲ በዓት ተንሲኡ መገዱ ኸደ
ድሕርዚ ዳዊት ተንሲኡ ኻብቲ በዓቲ ወጸ ዎ ጐይታይ ንጉስ ኢሉ ኸኣ ደድሕሪ ሳኦል ጸውዔ
ሳኦል ድማ ንድሕሪኡ ግልጽ በለ እሞ ዳዊት ብገጹ ናብ ምድሪ ተደፊኡ ፍግም በለ
ዳዊት ድማ ንሳኦል በሎ ስለምንታይ ኢኻ ዘረባ እቶም እንሆ ዳዊት ንኽፉእካ እዩ ዚደሊ ዚብሉኻ ሰባት እትሰምዕ እግዚኣብሄር ሎሚ ኣብቲ በዓቲ ንኣኻ ኣብ ኢደይ ኣሕሊፉ ኸም ዝሀበኒ ሎሚ መዓልቲ ኣዒንትኻ ርእይን እየን
ክቐትለካ ድማ መኸሩኒ
ኣነ ግና ንሱ ቕቡእ እግዚኣብሄር እዩ እሞ ኢደይ ናብ ጐይታይ ኣይዝርግሕን ኢለ ነሐፍኩኻ
ኣቦየ ርኤ እወ እቲ ጫፍ ክዳንካ ኣብ ኢደይ ከም ዘሎን ርኤ ጫፍ ክዳንካ ክቘርጽ ከሎኹ ንኣኻ ብዘይ ምቕታለይ ኣብ ኢደይ ክፍኣት ኰነ በደል ኰነ ከም ዜልቦ ፍለጥን ርኤን
ንስኻ ኸኣ ንነፍሰይ ክትወስድ እትደሊ ኽነስኻስ ኣባኻ ኣይሐጣእኩን
እግዚኣብሄር ኣብ መንጎይን ኣብ መንጎኻን ይፍረድ እግዚኣብሄር ድማ ንኣኻ ሕነ ይፍደየለይ ኢደይ ግና ኣባኻ ኣይትኸውንን እያ
ከም ቲ ም ስላ እቶም ቀዳሞት ክፉእ ካብቶም ክፉኣት ይወጽእ ዚብሎ እዩ
ኢደይ ግና ኣባኻ ኣይትኸውንን እያ
ንጉስ እስራኤል ደድሕሪ መን እዩ ወጺኡ ዘሎ ንመንከ ኢኻ ንስኻ እትሰጎ ዘሎኻ ንም ዉት ከልቢ ንሓደ ቘንጪ
ስለዚ እግዚኣብሄር ዳኛ ዀይኑ ኣብ መንጎይን ኣብ መንጎኻን ይፍረድ ንሱ ኸኣ ርእዩ ንነገረይ ይከላኸለለይ ፈሪዱ ድማ ካብ ኢድካ የድሕነኒ
ኰነ ኸኣ ዳዊት እዚ ዘረባ እዚ ንሳኦል ተዛሪቡ ምስ ወድኤ ሳኦል እዚ ቓል እዚ ቓልካ ድዩ ወደይ ዳዊት ኢሉ ድማ ሳኦል ዓው ኢሉ በኸየ
ንዳዊት ከኣ በሎ ኣነ ኽፉእ እናገበርኩኻ ጽቡቕ ጌርካለይ ኢኻ እሞ ካባይሲ ንስካ ትጸድቕ
እግዚኣብሄር ኣብ ኢድካ ኣሕሊፉኒ ኽነሱስ ንኣይ ብዘይ ምቕታልካ ንስኻ ጽቡቕ ከም ዝገበርካለይ ሎሚ ኣርኤኻ
ሰብ ንጸላኢሉ ምስ ዚረኽቦስ ብደሓንዶ መገዱ ይሰዶ ስለዚ ድማ ዝገበርካለይ እግዚኣብሄር ጽቡቕ ይፍዴኻ
ሕጂ ኸኣ እንሆ ንስኻ ብርግጽ ከም እትነግስ እታ መንግስቲ እስራኤል ድማ ኣብ ኢድካ ኸም እትቐውም እፈልጥ ኣሎኹ
ሕጂ ኸኣ ብድሕረይ ንዘርኤይ ከይተጽንቶ ንስመይውን ካብ ቤት ኣቦይ ከይተጥፍኦ ብእግዚኣብሄር ምሐለለይ
ዳዊት ድማ ንሳኦል መሐለሉ
ሽዑ ሳኦል ናብ ቤቱ ኸደ ዳዊትን ሰቡን ግና ናብ እምባ ደየቡ
ሳሙኤል ድማ ሞተ
ብዘለዉ እስራኤል ከኣ ተአኪቦም በኸዩሉ ኣብ ራማ ኣብ ቤቱ ድማ ቀበርዎ
ሽዑ ዳዊት ተንሲኡ ናብ በረኻ ጳራን ወረደ
ሓደ ሰብኣይ ተግባሩ ኣብ ቀርሚሎስ ከሎ ኣብ ማዖን ነበረ እቲ ሰብኣይ ድማ ኣዝዩ ሃብታም ነበረ
ሰለስተ ሽሕ በጊዕ ሽሕ ከኣ ጤል ነበራኦ በቲ ጊዜ ቲ ድማ ኣባጊዑ ኪቘርጽ ኣብ ቀርሜሎስ ነበረ
ስም እቲ ሰብኣይ እቲ ኸኣ ናባል ስም ሰበይቱ ድማ ኣቢጋይል ነበረ
እታ ሰበይቱ ኸኣ ኣዝያ ኣስተውዓሊትን መልክዔኛን ነበረት
እቲ ሰብኣይ ግና ጨካን ግብሩ ድማ ክፉእ ነበረ ንሱ ኸኣ ካብ ዓሌት ካሌብ ነበረ
ዳዊት ድማ ኣብ በረኻ ኸሎ ናባል ኣባጊዑ ይቘርጽ ከም ዘሎ ሰምዔ
ሽዑ ዳዊት ዓሰርተ ኣጕባዝ ለአኸ ዳዊት ከኣ ነቶም ኣጕባዝ በሎም ናብ ቀርቤሎስ ደዪብኩም ናብ ናባል እተዉ እሞ ብስመይ ከመይ ኢልካ ኣሎኻ በልዎ
ከምዚ ድማ በልዎ ጥዕና ይሀበለይ ንኣኻ ሰላም ንቤትካ ሰላም ንዘሎካ ዅሉውን ሰላም
ሕጂ ኸኣ ቈረጽቲ ኣባጊዕ ከም ዘለዉኻ ሰሚዔ
እምበኣርሲ እቶም ጓሶትካ ምሳና እዮም ዝነበሩ በቲ ኣብ ቀርሜሎስ ዝነበሩሉ ዅሉ ጊዜ ኣየስተሐፈርናዮምን ገለ እኳ ድማ ኣይጠፍኦምን
ንገላዉኻ ጠይቆም ንሳቶም ከኣ ኪነግሩኻ እዮም
ብጽብቕቲ መዓልቲ መጽእና ኣሎና እሞ እዞም ኣጕባዝ ኣብ ቅድሜካ ሞገስ ይርከቡ በጃኻ ኣብ ኢድካ እተረኽበ ንገላዉኻን ንወድኻን ዳዊትን ሀቦም
እቶም ገላዉ ዳዊት ምስ መጹ ድማ እዚ ነገርዚ እዚ ዅሉ ብስም ዳዊት ንናባል ነገርዎ ስቕ ከኣ በሉ
ናባል ድማ ነቶም ገላዉ ዳዊት ዳዊት መን እዩ ወዲ እሴይከ መን እዩ ሎምስ ከካብ ጐይተቶም ዝመለቑ ገላዉ ብዙሓት እዮም
እንገኢራይን ማየይን እቲ ንቘረጽቲ ኣባጊዔይ ኢሉ ዝሐረድክዎ ሕሩደይን ወሲደስ ካበይ ምዃኖም ንዘይፈልጦም ሰባትዶ ኽህቦም እየ ኢሉ መለሰሎም
እቶም ገላዉ ዳዊት ድማ መገዶም ተመልሱ
መጺኦም ድማ እዚ ነገር እዚ ዅሉ ነገርዎ
ሽዑ ዳዊት ነቶም ሰቡ ነፍሲ ወከፍኩም ሴፍኩም ተዐጠቑ በለ
ነፍሲ ወከፍ ድማ ሴፉ ተዐጥቀ ዳዊትውን ሴፉ ተዐጥቀ
ደድሕሪ ዳዊት ከኣ ኣስታት ኣርባዕተ ሚእቲ ሰብኣይ ደየቡ
ክልተ ሚእቲ ኸኣ ኣብ ኣቓሑ ተቐመጡ
ንኣቢጋይል ሰበይቲ ናባል ድማ ሓደ ኻብቶም ኣጕባዝ ከም ዚ በላ እንሆ ዳዊት ካብ በረካ ንጐይታና ሰላም ኪብልዎ ልኡኻት ሰደደ ንሱ ኸኣ ሰጐጎም
እዞም ሰባት እዚኣቶም ግና ንኣናስ ብዙሕ ሕያዎት እዮም ዝነበሩ ኣየስተሐፈሩናንውን በቲ ኣብ በረኻ ም ሳታቶም እተማላለስናሉ ዅሉ ጊዜ ድማ ገለ እኳ ኣይጠፍኣናን
እቲ ኣባጊዕ ክንጓሲ ምሳታቶም ከሎና ለይቲ ዀነ መዓልቲ ዀነ ኵሉ ጊዜ መካበብያ ዀይኖምና ነበሩ
ንሱ ድማ ሓደ እኳ ኺዛረቦ ዘይኽእል ወዲ ብልያል እዩ እሞ ሕጂ ንጐይታናን ንብዘላ ቤቱን ክፉእ ተመዲብዎ ኣሎ ስለዚ ርአዪ እትገብርዮ ኸኣ ፍለጢ
ሽዑ ኣቢጋይል ቀልጢፋ ኽልተ ሚእቲ እንጌራ ክልተ ሓርቢ ወይንን ሓሙሽተ ብሱላት ኣባጊዕን ሓሙሽተ መስፈር ጥቡስ ሰዊትን ሚእቲ ጐጎ ዘቢብን ክልተ ሚእቲ ጐጎ በለስን ወሲዳ ኣብ ኣእዱግ ኣጽዐነቶ
ንግዙኣታ ኸኣ ቀቅድመይ ሕለፉ እኔኹ ክስዕበኩም እየ በለቶም
ንሰብኣያ ናባል ግና ኣይነገረቶን
ኰነ ድማ ኣድጊ ተወጢሓ ነቲ ኸረን ብኸውለ ኸውሊ ኽትወርድ ከላ እንሆ ዳዊትን ሰቡን ከኣ ኪቃባበልዋ ወረዱ ንሳ ድማ ተጓነፈቶም
ዳዊት ከኣ ከምዚ ኢሉ ነበረ ናይዚ ጥሪት ኵሉ ኣብ በረኻ ዘሎ ኻብ ዘለዎ ዅሉ ገለ እኳ ኸይጠፍኦ ንኸንቱ ጥራይ ሐሎኹሉ
ንሱ ግና ኣብ ክንዲ ጽቡቕ ክፉእ መለሰለይ
ጽባሕ ክሳዕ እትበርህ ካብ ዘለዎ ዅሉ ኣብ መንደቕ ተጸጊዑ ኻብ ዚሸይን ሓደ እኳ እንተ ደአ ሐዲገስ ኣምላኽ ንጸላእቲ ዳዊት ከምዚ ይግበሮም ከምዚውን ይወስኮም
ኣቢጋይል ድማ ንዳዊት ምስ ረአየቶ ቀልጢፉ ኻብ ኣድጊ ወረደት ኣብ ቅድሚ ዳዊትውን ብገጻ ተደፊኣ ናብ ምድሪ ፍግም በለት
ኣብ እግሩ ወዲቓ ኸኣ በለቶ ኣታ ጐይታይ እዚ ኣበሳ እዚ ኣባይ ይኹን በጃኻ ገረድካ ኣብ እዝንኻ ትዛረብ ዘረባ ገረድካውን ስማዕ
ጐይታይ ኣብዚ ናይ ብልያል ሰብ ኣብ ናባል ልቡ ኸየውድቕ እልምን ኣሎኹ
ስሙ ናባል እዩ እሞ ጽላለ ኣለዎ ከምቲ ስሙ ንሱ ኸምኡ እዩ
ኣነ ገረድካ ግና ነቶም ዝለአኽካዮም ናይ ጐይታይ ኣጕባዝ ኣይርኤኽዎምን
ሕጂ ኸኣ ጐይታይ ህያው እግዚኣብሄር እዩ ነፍስኻውን ህያው እያ እቲ ኣብ ደም ካብ ምእታውን ብኢድካ ሕነ ኻብ ምፍዳይን ዘድሐነካ እግዚኣብሄር እዩ
ሕጂ ድማ ጸላእትኻን እቶም ንጐይታይ ክፉእ ዚደልዩሉን ከም ናባል ይኹኑ
ሕጂ ኸኣ እዚ ገረድካ ንጐይታይ ዘምጽኣትሉ ገጽ በረኸት ነቶም ንጐይታይ ዚስዕቡ ኣጕባዝ ይወሀብ
ጐይታይሲ ውግእ እግዚኣብሄር ዚዋጋእ ስለ ዝዀነ ምሉእ ዕድሜኻ ኣባኻ ገለ ኽፉእ ኣይርከብን እዩ እሞ እግዚኣብሄር ድማ ንጐይታይ ጽንዕቲ ቤት ከም ዚሰርሓሉ ርግጽ እዩ
እምበኣርሲ በጃኻ በደል ገረድካ ሕደገላ
ሰብ እኳ ኺሰጐካን ንነፍስኻ ኺደልን እንተ ተንስኤ ነፍሲ ጐይታይሲ ኣብ እግዚኣብሄር ኣምላኽ ኣብቲ ኸረጺት ህያዋን ጥቕልልቲ ትኹን
ንነፍሳት ጸላእትኻ ግና ከም ኣብ ዓውዲ ወንጭፍ ገይሩ ይወንጭፈን
ኪኸውን ድማ እዩ እግዚኣብሄር ንጐይታይ ከምቲ ዅሉ ጽቡቕ እተዛረበካ ምስ ገበረ ኣብ ልዕሊ እስራኤል ከኣ ሓለቓ ኽትከውን ምስ እዘዘካ እቲ ንጹህ ደም ምፍሳስን ሕነ ምፍዳይን ጐይታይን ንዕንቅፋትካን ንምስቃቕ ልቢ ጐይታይን ኣይኹንካ
እግዚኣብሄር ንጐይታይ ጽቡቕ ምስ ገበረልካ ድማ ንገረድካ ዘክረኒ
ሽዑ ዳዊት ንኣቢጋይል እቲ ኽፉእ ከይገብረኪ ዝኸልከለኒ እግዚኣብሄር ኣምላኽ እስራኤል ህያው እዩ ንስኺ ኽትቅበልኒ ቐልጢፍኪ እንተ ዘይትመጽስ ርግጽ እዩ ንናባል ጽባሕ ክሳዕ እትበርህ ኣብ መንደቕ ተጸጊዑ ኻብ ዚሸይን ሓደ እኳ ኣይምተረፎን ነይሩ እዩ እሞ እቲ በዛ መዓልቲ እዚኣ ኽትቅበልኒ ዝሰደደኪ እግዚኣብሄር ኣምላኽ እስራኤል ይባረኽ
ኣእምሮኢ ድማ ብሩኽ ይኹን ንስኺውን ኣብ ደም ካብ ምእታው ሎሚ መዓልቲ ዝከልከልክኒ ብርኽቲ ዅኒ በላ
ዳዊት ድማ እቲ ዘምጽኣትሉ ኻብ ኢዳ ተቐቢሉስ ርአዪ ዘረባኺ ሰሚዔ ገጽኪ ኸኣ ኣኽበርኩ ናብ ቤትኪ ብሰላም ደይቢ በላ
ኣቢጋይል ድማ ናብ ናባል መጸት እንሆ ኸኣ ከም ምሳሕ ንጉስ ዝበለ ምሳሕ ኣብ ቤቱ ነበሮ
ልቢ ናባል ድማ ተሐጐሰ ኣዝዩ ሰኺሩ ኸኣ ነበረ
ስለዚ ንጽቢሒቱ ኽሳዕ ዚበርህ ይንኣስ ይዕበ ገለ እኳ ኣይተዛረበቶን
ኰነ ድማ ንጽብሒቱ ናባል ስኽራኑ ምስ ወጸሉ ሰበይቱ እዚ ነገር እዚ ነገርቶ
ሽዑ ልቡ ኣብ ውሽጡ ሞተ ከም እምኒውን ኰነ ኰነ ኸኣ ድሕሪ ዓሰርተ መዓልቲ ዚአክል እግዚኣብሄር ንናባል ወቕዖ ሞተ ኸኣ
ዳዊት ድማ ሞት ናባል ምስ ሰምዔ እቲ ኻብ ኢድ ናባል ዝበጽሓኒ ውርደት ዝፈረደለይ ንባርያኡውን ክፉእ ከይገብር ዝኸልከለኒ እግዚኣብሄር ይባረኽ
እቲ ኽፍኣት ናባል ከኣ እግዚኣብሄር ናብ ርእሱ መለሰሉ በለ
ዳዊት ድማ ብዛዕባ ኣቢጋይል ሰበይቱ ኽትከውን ኪወስዳ ልኢኹ ተዛረባ
እቶም ገላዉ ዳዊት ከኣ ንቀርሜሎስ ናብ ኣቢጋይል መጺኦም ዳዊት ሰበይቱ ኽትኰንዮ ኺወስደኪ ኢሉ ናባኺ ልኢኹና ኢሎም ነገርዋ
ሽዑ ንሳ ተንሲኣ ብገጻ ናብ ምድሪ ተደፍኤት እኔኹ ገረድካ ንምሕጻብ ኣእጋር ገላዉ ጐይታይ ግዝእቲ እኹን ድማ በለት
ኣቢጋይል ከኣ ቀልጢፉ ተንስኤት ኣድጊ ድማ ተወጥሔት ሓሙሽተ ኣግራዳ ኸኣ ይስዕባኣ ነበራ
ደድሕሪ እቶም ልኡኻት ዳዊት ድማ ከደት ሰበይቱ ኸኣ ኰነት
ዳዊት ድማ ንኣሒኖዓም ብዓልቲ ይዝርኤል ወሰዳ ክልቲኤን ከኣ ኣንስቱ ዀና
ሳኦል ግና ጓሉ ሚካል ሰበይቲ ዳዊት ንፋልጢ ወዲ ላይሽ በዓል ጋሊም ሂብዎ ነበረ
እቶም ዚፋውያን ድማ ናብ ሳኦል ናብ ጊብዓ መጺኦም ዳዊት ኣብቲ ኣብ መንጽር በረካ ዘሎ ዅርባ ሓኪላዶ ተሐቢኡ ኣየሎን በልዎ
ሽዑ ሳኦል ንዳዊት ኣብ በረኻ ዚፍ ኪደልዮ ኣብ እስራኤል እተሐርዩ ሰለስተ ሽሕ ሰብአይ ምስኡ ሒዙ ናብ በረኻ ዚፍ ወረደ
ሳኦል ከኣ ኣብታ ኣብ መንጽር በረኻ ኣብ መገዲ ዘላ ዅርባ ሓኪላ ሰፈረ
ዳዊት ግና ኣብቲ በረኻ ተቐሚጡ ነበረ ሳኦል ደድሕሪኡ ናብ በረኻ ኸም ዝመጸ ምስ ረአየ ድማ ዳዊት ሰለይቲ ሰዲዱ ሳኦል ብርግጽ ከም ዝመጾ ፈለጠ
ዳዊት ከኣ ተንሲኡ ናብታ ሳኦል ሰፊርዋ ዘላ ቦታ መጸ
ዳዊት ድማ ሳኦልን ኣብኔር ወዲ ኔር እቲ ሓለቓ ሰራዊቱን ዚድቅሱላ ዝነበሩ ቦታ ረአየ
ሳኦል ኣብ ውሽጢ ሰፈር ስረገላታት ደቀሰ እቶም ህዝቢ ኸኣ ኣብ ዙርያኡ ሰፊሮም ነበሩ
ዳዊት ድማ መሊሱ ንኣሂሜሌክ ሄታውያን ንኣቢሳይ ወዲ ጽሩያ ሓው ዮኣብን ናብ ሳኦል ናብቲ ሰፈር መን ምሳይ ይወርድ በሎም
ኣቢሳይ ከኣ ኣነ ምሳኻ እወርድ በለ
ዳዊትን ኣቢሳይን ከአ ብለይቲ ናብቲ ህዝቢ መጹ እንሆ ድማ ሳኦል ኣብ ውሽጢ ሰፈር ሰረገላታት በጥ ኢሉ ደቂሱ ኵናቱ ኸኣ ኣብ ጥቓ ርእሱ ኣብ ምድሪ ተተኺሉ ነበረ
ኣብኔርን እቶም ህዝብን ድማ ኣብ ዙርያኡ ደቂሶም ነበሩ
ሽዑ ኣቢሳይ ንዳዊት ሎሚ ኣምላኽ ንጸላኢኻ ኣብ ኢድካ ኣሕሊፉ ሂቡካ ኣሎ ሕጂ ኸኣ በጃኻ ከይደገምኩስ ሓንሳእ ብዅናት ምስ ምድሪ ኸላግቦ ሕደገኒ በሎ
ዳዊት ግና ንኣቢሳይ ኢዱ ናብ ቅቡእ እግዚኣብሄር ዘርጊሑስ በደል ዘይዀኖ መን ኣሎ ስለዚ ኣይትቕተሎ በሎ
ዳዊት ድማ ህያው እግዚኣብሄር እዩ እግዚኣብሄር ኪቐትሎ እዩ ወይ ከኣ መዓልቱ በጺሓ ይመውት ወይ ኣብ ውግእ ወሪዱ ይጠፍእ
ኢደይ ናብቲ ቕቡእ እግዚኣብሄር ካብ ምዝርጋሕሲ እግዚኣብሂር ካባይ የርሕቆ
ሕጂ ድማ በጃኻ ነቲ ኣብ ጥቓ ርእሱ ዘሎ ዅናትን ነቲ ርኰት ማይን ውሰድ እሞ ንኺድ በለ
ዳዊት ከኣ ነቲ ዅናትን ነቲ ርኰት ማይን ካብ ጥቓ ርእሲ ሳኦል ወሰደ መገዶም ድማ ኸዱ
እግዚኣብሄር ከቢድ ድቃስ ኣውዲቑሎም ነበረ ስለዚ ዅሎም ደቂሶም ነበሩ እምበር ሓደ እኳ ዝረአየ የልቦን ዝፈለጠ ኸኣ የልቦን ዝነቕሔውን የልቦን
ዳዊት ድማ ናብ ስግር ሐለፈ ኣብ ርሑቕ ኣብ ርእሲ እቲ ኸረን ቈመ ኣብ መንጎኦም ገፊሕ ቦታ ነበረ
ዳዊት ከኣ ነቶም ህዝብን ንኣብኔር ወዲ ኔርን ኣታ ኣብኔር ኣይትመልስንዶ ኢሉ ጸውዔ
ኣብኔር ድማ ንንጉስ እትጽውዕ ንስኻ መን ኢኻ ኢሉ መለሰ
ዳዊት ከኣ ንኣብኔር በሎ ንስኻ ሰብአይ ደይኰንካ ኣብ እስራኤልከ ኸማኻ ዝበለ መን ኣሎ ሓደ ኻብ ህዝቢ ንጐይታኻ ንጉስ ኪቐትሎ መጺኡ ነይሩ እዩ እሞ ስለምንታይ ደአ ንጐይታኻ ንጉስ ዘይሐሎኻዮ እዚ ዝገበርካዮ ነገር ጽቡቕ ኣይኰነን
ንጐይታኹም እቲ ቕቡእ እግዚኣብሄር ስለ ዘይሐሎኹምዎ ንስኻትኩም ደቂ ሞት ከም ዝዀንኩም ህያው እግዚኣብሄር እዩ
ሕጂ ኸኣ እቲ ኣብ ጥቓ ርእሱ ዝነበረ ዅናት ንጉስን ርኰት ማይን ኣበይ ከም ዘሎ ርኤ
ሳኦል ድማ ድምጺ ዳዊት ኣለልዩ ወደይ ዳዊት እዚ ድምጽኻ ድዩ በለ
ዳዊት ከኣ እወ ጐይታይ ንጉስ ድምጸይ እዩ በለ
ወሲኹ ድማ በለ እንታይ ገይረ እየ ኣብ ኢደይከ እንታይ ክፉእ ተረኺቡኒ እዩ ስለምንታይ ደአ እዩ ጐይታይ ንጊልያኡ ዚሰጎ ዘሎ እምበአር ሕጅስ በጃኻ ጐይታይ ንጉስ ዘረባ ጊልያኡ ይስማዕ
እቲ ናባይ ዝደረኸካ እግዚኣብሄር እንተ ዀይኑ ምዑዝ መስዋእቲ ይተዐጠነሉ ደቂ ሰብ እንተ ዀይኖም ግና ኣብ ርስቲ እግዚኣብሄር ክፍሊ ኸይረክብሲ ኪድ እሞ ንኻልኦት ኣማልኽቲ ኣምልኽ ኢሎም ሎሚ ሰጕጎምኒ እዮም እሞ ኣብ ቅድሚ እግዚኣብሄር ርጉማት ይኹኑ
ሕጂ ኸኣ ንቖቓሕ ኣብ ኣኽራን ከም ዚህደን ንጉስ እስራኤል ንሓደ ቘንጪ ኺደሊ ወጺኡ እዩ እሞ ደመይ ካብ ገጽ እግዚኣብሄር ተፈልዩ ኣብ ምድሪ ኣይፍሰስ
ሽዑ ሳኦል ኣነ በዲለ እየ ወደይ ዳዊት ነፍሰይ ሎሚ መዓልቲ ኣብ ቅድሜካ ስለዝኸበረት ደጊም ክፉእ ኣይገብረካን እየ እሞ ተመለስ እንሆ ተጸሊለ አዝየ ተጋጌኹ በለ
ዳዊት ድማ ከምዚ ኢሉ መለሰ እቲ ዅናት ንጉስ እንሆ ካብቶም ኣጕባዝ ሓደ ይሳገር እሞ ይውሰዶ
ሎሚ እግዚኣብሄር ንኣኻ ኣብ ኢደይ ኣሕሊፉ ሂቡኒ ነይሩ ኣነ ግና ናብቲ ቕቡእ እግዚኣብሄር ኣቢለ ኢደይ ክዝርግሕ ኣይፈቶኹን እግዚኣብሄር ደአ ንነፍሲ ወከፍ ከም ጽድቁን ከም እምነቱን ይፍደዮ
እንሆ ድማ ከምቲ ነፍስኻ ሎሚ መዓልቲ ኣብ ቅድመይ ዝኸበረት ከምኡ ኸአ ነፍሰይ ኣብ ቅድሚ እግዚኣብሄር ትኽበር ካብ ኵሉ መከራውን የድሕነኒ
ሽዑ ሳኦል ንዳዊት ኣታ ወደይ ዳዊት ብሩኽ ኩን
ምግባርሲ ኽትገብር ኢኻ ብርግጽውን ከተስልጦ ኢኻ በሎ
ዳዊት ድማ መገዱ ኸደ ሳኦልውን ናብ ቦታኡ ተመልሰ
ዳዊት ድማ ብልቡ ሕጂ ሓንቲ መዓልቲ ብኢድ ሳኦል ክጠፍእ እየ ናብ ምድሪ ፍልስጥኤማውያን ካብ ምህዳም ዚሐይሽ የብለይን ሽዑ ሳኦል እቲ ኣብ ብዘሎ ዶባት ምድሪ እስራኤል ምድላየይ ይሐድግ እሞ ካብ ኢዱ እድሕን በለ
ዳዊት ድማ ተንሲኡ ንሱን እቶም ምስኡ ዝነበሩ ሽዱሽተ ሚእቲ ሰብን ናብ ኣኪሽ ወዲ ማዖክ ንጉስ ጋት ተሳገረ
ዳዊትን ሰቡን ነፍሲ ወከፍ መምስ ቤተ ሰቡ ዳዊትውን ምስ ክልቲኤን ኣንስቱ ኣሒኖዓም ብዓልቲ ይዝርኤልን ኣቢጋይልን ብዓልቲ ቀርሜሎስ ሰበይቲ ናባልን ምስ ኣኪሽ ኣብ ጋት ተቐመጡ
ሳኦል ድማ ዳዊት ናብ ጋት ከም ዝሀደመ ምስ ነገርዎ መሊሱ ኣይደለዮን
ዳዊት ከኣ ንአኪሽ ስለም ንታይ ጊልያኻ ም ሳኻ ኣብ ከተማ ንጉስ ዚቕመጥ ኣብ ቅድሜኻ መጎስ እንተደኣ ረኺበስ ኣነ ኣብኣ ክቕመጥ ኣብ ሓንቲ ኻብተን ኣብ መሮር ዘለዋ ኸተማታት ቦታ ይወሀበኒ በሎ
ኣኪሽ ድማ በታ መዓልቲ እቲአ ጺቅላግ ሀቦ
ስለዚ ጺቅላግ ክሳዕ ሎሚ መዓልቲ ንነገስታት ይሁዳ ዀነት
ቍጽሪ እተን ዳዊት ኣብ መሮር ፍልስጥኤማውያን እተቐመጠለን መዓልትታት ከኣ ዓመትን ኣርባዕተ ወርሕን ኰነ
ዳዊትን ሰቡን ድማ ደዪቦም ንጌሹራውያንን ንጌርዛውያንን ንአማሌቃውያንን ወረርዎም
ንሳቶም ካብ ጥንቲ ኣብታ ኻብታ ንሹር እተእቱ ኽሳዕ ምድሪ ግብጺ ዘላ ሃገር ተቐሚጦም ነበሩ
ዳዊት ከኣ ነታ ሃገር አጥፍኣ ሰብኣይ ኰነ ሰበይቲ ዀነት ድማ ብህይወት ኣይሐደገን ኣባጊዕን ኣሓን ኣእዱግን ኣግማልን ክዳውንትን ግና ወሰደ መሊሱ ድማ ናብ ኣኪሽ መጸ
ኣኪሽ ከኣ ሎሚኸ ኣበይ ኣቢልኩም ወረርኩም በለ
ዳዊት ድማ ኣብ ደቡብ ይሁዳን ኣብ ደቡብ የራሕምኤላውያንን ኣብ ደቡብ ቄናውያንን በለ
ዳዊት ከምዚ ገበረ በቲ ኣብ መሮር ፍልስጥኤማውያን እተቐመጠሉ ዅሉ ጊዜ ድማ ልማዱ ኸም ዚ ነበረ ኢሎም ከይነግሩሉ ኢሉ ዳዊት ናብ ጋት ኣየም ጽኦም ን ንሰብኣይ ኰነ ንሰበይቲ ዀነትውን ብህይወት ኣይሐደጎምን
ኣኪሽ ከኣ ንዳዊት ኣብ ህዝቡ እስራኤል ኣዝዩ ተጸሊኡ እዩ እሞ ንሓዋሩ ጊልያይ ኪዀነኒ እዩ ኢሉ አመኖ
ኰነ ኸኣ በቲ ጊዜ እቲ ፍልስጥኤማውያን ምስ እስራኤል ኪዋግኡ ሰራዊቶም ኣኽተቱ
ኣኪሽውን ንዳዊት ንስኻን ሰብካን ምሳይ ናብ ውግእ ኸም እትወጹ ብርግጽ ፍለጥ በሎ
ዳዊት ድማ ንኣኪሽ እምበአር እቲ ጊልያኻ ዚገብሮ ንስኻ ኽትርኢ ኢኻ በሎ
ኣኪሽ ከኣ ንዳዊት እምበኣር ኵሉ ጊዜ ሓላዉ ነፍሰይ ክገብረካ እየ በሎ
ሳሙኤል ድማ ሞይቱ ነበረ ብዘለዉ እስራኤል ከኣ ኣልቂሶምሉስ ኣብታ ኸተማኡ ኣብ ራማ ቐቢሮምዎ ነበሩ
ሳኦል ድማ መንፈስ ጥንቈላ ንዘለዎምን ንመውደቕቲ ዛዕጎልን ካብታ ሃገር ሰጒጕዎም ነበረ
ፍልስጥኤማውያን ከኣ ከቲቶም መጺኦም ኣብ ሹኔም ሰፈሩ
ሳኦል ድማ ንብዘሎ እስራኤል ኣኽተተ ኣብ ጊልቦዓ ኸአ ሰፈሩ
ሳኦል ድማ ነቲ ሰፈር ፍልስጥኤማውያን ምስ ረአዮ ፈርሄ ልቡ ኸኣ ኣዝዩ ተሸበረ
ሳኦል ድማ ንእግዚኣብሄር ጠየቖ እግዚኣብሄር ግና ብሕልም ታት ኰነ ብኡሪም ኰነ ብነብያት ኰነ ኣይመለሰሉን
ሽዑ ሳኦል ንገላዉኡ ናብኣ ኸይደ ኽጥይቓስ መንፈስ ጥንቈላ ዘለዋ ሰበይቲ ድለዩለይ በሎም
እቶም ገላዉኡ ኸኣ መንፈስ ጥንቈላ ዘለዋ ሰበይቲ እንሃ ኣብ ዔንዶር ኣላ በልዎ
ሳኦል ድማ ትርኢቱ ለዊጡ ኻልእ ክዳን ተኸዲኑ ንሱ ኽልተ ሰባትውን ምስኡ ዀይኖም ብለይቲ ናብታ ሰበይቲ መጹ በጃኺ ብመንፈስ ጥንቈላ ጌርኪ ጠንቍልለይ ነቲ ኣነ ዝብለኪ ኸኣ ኣተንስእለይ በላ
እታ ሰበይቲ ድማ እንሆ እቲ ሳኦል ዝገበሮ ነቶም መንፈስ ጥንቈላ ዘለዎምን ንመውደቕቲ ዛዕጐልን ካብዛ ሃገር ከም ዘጽነቶም ንስኻ ትፈልጥ ኣሎኻ ስለምንታይከ ኸተቕትለኒ ኢልካ መጻወድያ ትገብረለይ በለቶ
ሳኦል ድማ በዚ ነገር እዝስ ገለ ቕጽዓት እኳ ኸም ዘይረኸበኪ ህያው እግዚኣብሄር እዩ ኢሉ ብእግዚኣብሄር መሓለላ
ሽዑ እታ ሰበይቲ ንመንከ ኸተንስአልካ በለቶ
ንሱ ኸኣ ንሳሙኤል አተንስእለይ በላ
እታ ሰበይቲ ድማ ንሳሙኤል ምስ ረአየቶ እታ ሰበይቲ ንሳኦል ንስኻ ሳኦል ክነስኻ ደአ ስለምንታይ ኢኻ ዝጠበርካኒ ኢላ ዓው ኢላ ጨደረት
እቲ ንጉስ ከኣ ኣይትፍርሂ እንታይ ግዳ ትርእዪ ኣሎኺ በለ
እታ ሰበይቲ ድማ ንሳኦል ሓደ ኣምላኽ ካብ ምድሪ ኺወጽእ እርኢ ኣሎኹ በለቶ
ንሱ ኸኣ ትርኢቱኸ ኸመይ ዝበለ እዩ በላ
ንሳ ድማ ባርኖስ እተኸድነ ኣረጊት ሰብአይ ይወጽእ ኣሎ በለት
ሽዑ ሳኦል ንሱ ሳሙኤል ምዃኑ ፈሊጡ ብገጹ ናብ ምድሪ ተደፊኡ ሰገደ
ሳሙኤል ድማ ንሳኦል ስለምንታይ ኢኻ ኸተተንስኣኒ ዘዕገርገርካኒ በሎ
ሳኦል ከኣ ኣነ ኣዝዩ ጸቢቡኒ ኣሎ ፍልስጥኤማውያን ይዋግኡኒ ኣለዉ እግዚኣብሄር ድማ ረሐቐኒ ብነብያት ኰነ ብሕልምታት ኰነ ኣይመልሰለይን ስለዚ ኸኣ እቲ ዝገብሮ ኽትነግረኒ ኢለ ጸዋዕኩኻ በሎ
ሳሙኤል ድማ በለ እግዚኣብሄር ካብ ረሐቐካ ጸላኢኻውን ካብ ኰነ ደአ ስለምንታይ ኢኻ እትጥይቐኒ እግዚኣብሄርሲ ከምቲ ብኣይ እተዛረቦ ገበረ እግዚኣብሄር ከኣ ነታ መንግስቲ ኻብ ኢድካ መንጢሉ ንብጻይካ ንዳዊት ሂብዎ እዩ
ነቲ ቓል እግዚኣብሄር ስለ ዘይሰማዕካን ከም ቲ ንዱድ ኵራኡ ድማ ኣብ ኣማሌቅ ስለ ዘይገበርካን ስለዚ እግዚኣብሄር በዛ መዓልቲ እዚአ እዚ ነገር እዚ ገበረካ
እግዚኣብሄር ንእስራኤል ከኣ ምሳኻ ኣብ ኢድ ፍልስጥኤማውያን ኣሕሊፉ ኺህበኩም እዩ
ጽባሕ ድማ ንስኻን ደቅኻን ምሳይ ክትኰኑ ኢኹም
ንሰራዊት እስራኤልውን እግዚኣብሄር ኣብ ኢድ ፍልስጥኤማውያን ኣሕሊፉ ኺህቦም እዩ
ሽዑ ሳኦል በቲ ዘረባ ሳሙኤል ኣዝዩ ፈሪሁ ብኡብኡ ብምሉእ ቊመቱ ናብ ምድሪ ወደቐ ምልእቲ መዓልትን ምልእቲ ለይትን ከኣ እንጌራ ኣይበልዔን እሞ ገለ ሓይሊ እኳ ኣይነበሮን
እታ ሰበይቲ ድማ ናብ ሳኦል መጺአ ኣዝዩ ከም ዝሰምበደ ርእያ እንሆ ገረድካ ቓልካ ሰሚዓ ነፍሰይ ከኣ ኣብ ኢደይ ኣንቢረ እቲ ዝበልካኒ ዘረባ ተአዘዝኩ
ሕጂ ኸኣ በጃኻ ንስኻ ዘረባ ገረድካ ስማዕ መገዲ ኽትከይድ ከሎኻ ምእንቲ ሓይሊ ኽትረክብሲ ቊራስ እንጌራ ኣብ ቅድሜኻ ኸንብረልካ ብላዕ በለቶ
ንሱ ግና ኣይበልዕን ኢሉ ኣበየ
ሽዑ እቶም ገላዉኡ ምስታ ሰበይቲ ዀይኖም ግዲ በልዎ
ቃሎም ሰሚዑ ኸኣ ካብ ምድሪ ተንሲኡ ኣብ ዓራት ተቐመጠ
እታ ሰበይቲ ኸኣ ኣብ ቤታ ስቡሕ ብተይ ነበራ ተቐላጢፋ ድማ ሐረደቶ ሓርጭ ወሲዳ ኸኣ ኣቘምጢዓ ቕጫ ሰንከተት
ኣብ ቅድሚ ሳኦል ኣብ ቅድሚ ገላዉኡን ቀረበትሎም ንሳቶም ከኣ በሊዖም ተንስኡ በታ ለይቲ እቲአውን ከዱ
ፍልስጥኤማውያን ድማ ብዘሎ ሰራዊቶም ናብ ኣፌቅ ኣኽተቱ
እስራኤልውን ኣብ ይዝርኤል ኣብ ዘሎ ዓይኒ ማይ ሰፊሮም ነበሩ
እቶም ሹማምቲ ፍልስጥኤማውይን ድማ በብሚእትን በብሽሕን ኰይኖም ተጓዕዙ ዳዊትን ሰቡን ከኣ ም ስ ኣኪሽ ደጀን ኰይኖም ይጐዐዙ ነበሩ
ሽዑ እቶም ሹማም ቲ ፍልስጥኤማውያን እዞም እብራውያን እዚኣቶም ኣብዚ እንታይ ይገብሩ ኣለዉ በሉ
ኣኪሽ ድማ ንሹማምቲ ፍልስጥኤማውያን እዝስ እቲ በዘን መዓልታት ወይ በዘን ዓመታት እዚኤን ምሳይ ዝነበረ ዳዊት ጊልያ ሳኦል ንጉስ እስራኤልዶ ኣይኰነን ካብታ ናባይ እተጸግዓላ መዓልቲ ኽሳዕ ሎሚ ገለ እኳ ኣይረኸብኩሉን በሎም
እቶም ሹማምቲ ፍልስጥኤማውያን ግና ኰረዩሉ እሞ እቶም ሹማምቲ ፍልስጥኤማውያን በልዎ እዚ ሰብኣይ እዚ ኣብታ ዝፈቐድካሉ ቦታኡ ኪቕመጥሲ ናብኣ ምለሶ
እዚ ንጐይታኡ ደአ ብምንታይ እዩ ዘሐጐሶ ብርእሲ እዞም ሰባት እዚኣቶምዶ ኣይከነን እምበኣር ኣብ ውግእ ተጻራሪ ምእንቲ ኸይኰነናስ ናብ ውግእ ምሳና ኣይውረድ
እዝስ እቲ እናሳዕስዓ ሳኦል ሽሑ ዳዊት ግና እልፉ ቐተለ ኢለን ዝደረፋሉ ዳዊትዶ ኣይኰነን ሽዑ ኣኪሽ ንዳዊት ጸዊዑ ንስኻ ቕኑዕ ከም ዝዀንካ ህያው እግዚኣብሄር እዩ
ካብታ ናባይ ዝመጻእካላ መዓልቲ ኽሳዕ ሎሚ ገለ ኽፉእ ኣይረኸብኩልካን እሞ ኣብዚ ሰራዊት ምሳይ ምእንታውካን ምውጻእካን ባህ ይብለኒ ነይሩ ነዞም ሹማም ቲ ግና ባህ ኣይበልካዮም ን
እም በአር ሕጅስ ንሹማም ቲ ፍልስጥኤማውያን ዜጒሂ ኸይትገብርሲ ተመለስ እሞ ብሰላም ኪድ በሎ
ዳዊት ከኣ ንኣኪሽ እንታይ ኣሞ ገይረ እየ ከይደ ምስ ጸላእቲ ጐይታይ ንጉስ ዘየዋግእሲ ካብታ ኣብ ቅድሜኻ ዝዀንኩላ መዓልቲ ኽሳዕ ሎሚ ኣብ ጊልያኻ እንታይ ረኺብካለይ ኢኻ በሎ
ኣኪሽ ድማ ንዳዊት ንስኻ ኣብ ቅድመይ ከም መልኣኽ ኣምላኽ ጽቡቕ ከም ዝዀንካ እፈልጥ ኣሎኹ እዞም ሹማምቲ ፍልስጥኤማውያን ደአ ናብ ውግእ ምሳና ኣይደይብ ኢሎም
ሕጂ ኸኣ ጽባሕ ምስቶም ምሳኻ ዝመጹ ገላዉ ጐይታኻ ኣንጊህካ ተንስእ እሞ ጽባሕ ኣንጊህኩም ተንሲእኩምሲ ምስ በርሃልኩም ኪዱ
ዳዊት ከኣ ንሱን ሰቡን ናብ ምድሪ ፍልስጥኤማውያን ኪምለስ ንግሆ ኺነቕሉ ኣንጊሆም ተንስኡ
ፍልስጥኤማውያን ከኣ ናብ ይዝርኤል ደየቡ
ኰነ ድማ ዳዊትን ሰቡን ብሳልሰይቲ መዓልቲ ናብ ጺቅላግ ምስ መጹ ኣማሌቃውያን ንደቡብን ንጺቅላግን ሓደጋ ወዲቖምወን ነበሩ ንጺቅላግ ከኣ ስዒሮም ብሓዊ ኣንዲዶምዋ ነበሩ
ነንስትን ኣብኣ ንዝጸንሑ ዅሎምን ካብ ናእሽቱ ኽሳዕ ዓበይቲ ማሪኾምዎም ነበሩ ግናኸ ማሪኾም ደአ መገዶም ከዱ እምበር ሓደ ሰብ እኳ ኣይቀተሉን
ዳዊትን ሰቡን ናብታ ኸተማ ምስ መጹ ድማ እንሆ ብሓዊ ነዲዳ ኣንስቶምን ኣወዳቶምን ኣዋልዶምን ከኣ ተማሪኾም ነበሩ
ሽዑ ዳዊትን እቲ ምስኡ ዝነበረ ህዝብን ንምብካይ ሓይሊ ኽሳዕ ዚስእኑ ዓው ኢሎም በኸዩ
ክልቲኤን ኣንስቲ ዳዊት ኣሒኖዓም ብዓልቲ ይዝርኤልን ኣቢጋይል ሰበይቲ ናባል ብዓል ቀርሜሎስን ከኣ ተማሪኸን ነበራ
ነፍሲ ዅሉ እቲ ህዝቢ ነፍሲ ወከፍ ብዛዕባ ኣወዳቱን ኣዋልዱን ስለ እተመረረ ንዳዊት ብዳርባ እምኒ ኪቐትልዎ ይብሉ ነበሩ እሞ ኣዝዩ ጨነቖ
ዳዊት ግና ብእግዚኣብሄር ኣምላኹ ጸንዔ
ዳዊት ድማ ንኻህን ኣብያታር ወዲ ኣሂሜሌክ በጃኻ ኤፎድ ኣምጽአለይ በሎ
ኣብያታር ከኣ ነቲ ኤፎድ ናብ ዳዊት ኣምጽኦ
ዳዊት ድማ ነቶም ዝዘመቱ ጭፍራስ ክስዕቦምዶ ከርክቦምዶኸ እኽእል እየ ኢሉ ንእግዚኣብሄር ጠየቖ
ንሱ ድማ ብርግጽ ከተርክቦም ብርግጽውን ነቲ ምርኮ ኽትመልሶ ኢኻ እሞ ስዐቦም በሎ
ሽዑ ዳዊት ንሱን እቶም ምስኡ ዝነበሩ ሹድሽተ ሚእቲ ሰባትን ከዱ ኣብ ርባ በሶር ምስ በጽሑ እቶም ዝተረፉ ኣብኡ ጸንሑ
ክልተ ሚእቲ ሰባት ንርባ በሶር ምስጋር ክሳዕ ዚስእኑ ደኺሞም ድሕሪት ተረፉ ዳዊትን ኣርባዕተ ሚእቲ ሰባትን ግና ሰዐቡ
ኣብ መሮር ድማ ሓደ ግብጻዊ ሰብኣይ ረኸቡ ናብ ዳዊት ከኣ ወሰድዎም
ንሱ እንጌራ ኸይበልዔን ማይ ከይሰተየን ሰለስተ መዓልትን ሰለስተ ለይትን ገይሩ ነበረ እሞ እንጌራ ሀብዎ በልዔ ድማ ማይ ኣስተይዎ ቍራስ ጐግ በለስን ክልተ ዘለላ ወይንን ድማ ሀብዎ
ምስ በልዔ ኸኣ ነፍሱ ተመልሰቶ
ዳዊት ድማ ንስኻ ናይ መን ኢኻ ካበይከ ኢኻ በሎ
ንሱ ኸኣ ኣነ ግብጻዊ ወዲ ጊልያ ኣማሌቃዊ ሰብአይ እየ
ሓሚመ ሰለስተ መዓልቲ ገይረ እየ እሞ ጐይታይ ሓዲጉኒ
ንሕና ኣብ ደቡብ ከሬጣውያንን ኣብቲ ናይ ይሁዳን ኣብ ደቡብ ካሌብውን ሓደጋ ወደቕና ንጺቅላግ ከኣ ብሓዊ ተኰስናያ በለ
ዳዊት ድማ ናብቶም ዘመትቲ ጭፍራዶ ተውርደኒ በሎ
ንሱ ኸኣ ናብቶም ዘመትቲ ጭፍራ ከውርደካስ ከይትቐትለኒ ናብ ኢድ ጐይታይውን ኣሕሊፍካ ኸይትህበኒ ብኣምላኽ ምሐለለይ በለ
ንሱ ምስ ኣውረዶ ኸኣ እንሆ በቲ ኻብ ሃገር ፍልስጥኤማውያንን ካብ ሃገር ይሁዳን ዝወሰድዎ ብዙሕ ምርኮ ኣብ ኵላ እታ ምድሪ ፋሕ ኢሎም ይበልዑን ይሰትዩን የብዕሉን ነበሩ
ዳዊት ድማ ጽልግልግ ኪብል ከሎ ጀሚሩ ኽሳዕ ንጽብሒቱ ምሸት ይቐትሎም ነበረ
ብጀካ ኣርባዕተ ሚእቲ ኣግማል ተወጢሖም ዝሀደሙ ኣጕባዝ ካባታቶም ሓደ ሰብ እኳ አየምለጠን
ዳዊት ከኣ ነቲ ኣማሌቃውያን ወሲዶምዎ ዝነበሩ ዅሉ ኣምለሶ ዳዊት ንኽልቲኤን አንስቱውን ኣምለሰን
ካብ ንእሽቶ ኽሳዕ ዓብዪ ካብ ኣወዳት ኰነ ካብ ኣዋልድ ካብ እተዘምተ ዘበለ ኽሳዕ ኵሉ ወሲዶምዎ ዝነበሩ ገለ እኳ ኣይጐደሎምን
ዳዊት ንዅሉ ኣምለሶ
ዳዊት ድማ ንዅለን ኣባጊዕን ኣሓን ወሰደ ንኣታተን ከኣ ቀቅድሚ እተን ካልእ ከብቲ ኸብኪቦም እዚአተን ምርኮ ዳዊት እየን በሉ
ዳዊት ድማ ናብቶም ደኺሞም ንዳዊት ምስዓብ ዝሰአኑ እሞ ኣብ ርባ በሶር ዘትረፎም ክልተ ሚእቲ ሰብኣይ መጸ
ንሳቶም ከኣ ንዳዊትን ነቲ ምስኡ ዝነበረ ህዝብን ኪቕበሉ ወጹ
ዳዊቲ ድማ ናብቶም ህዝቢ ቐሪቡ ደሓን ምህላዎም ሐተቶም
ሽዑ ኻብቶም ምስ ዳዊት ዝኸዱ ሰባት እቶም ክፉኣት ዘበሉ ናይ ብልያል ሰባት ምሳና ስለ ዘይከዱ ካብዚ ዘምለስናዮ ምርኮስ ኣይንህቦምን ኢና
ነፍሲ ወከፍ ሰበይቱን ደቁን ጥራይ ይሐዝ እሞ መገዶም ይኺዱ ኢሎም መለሱ
ዳዊት ግና ኣሕዋተየ እግዚኣብሄር ሐልዩናን ነቲ መጺኡና ዝነበረ ዘማቲ ጭፍራ ድማ ኣብ ኢድና ሂቡናን እዩ እሞ በቲ ንሱ ዝሀበናስ ከምዚ ኣይትግበሩ
በዚ ነገር እዚ ደአ መን ኪሰምዓኩም ከም ግደ እቶም ናብ ውግእ ዝወረዱ ግደ እቶም ኣብ ኣቓሑ ዝጸንሑ ኸኣ ከምኡ እዩ እሞ ማዕረ ገይሮም ይማቐሉ በለ
ኰነ ድማ ካብታ መዓልቲ እቲኣ ንነጀው ክሳዕ ሎሚ መዓልቲ ነዚ ኣብ እስራኤል ሕግን ስርዓትን ገበሮ
ዳዊት ናብ ጺቅላግ ምስ መጸ ኸኣ ነቶም ፈተውቱ ዓበይቲ ይሁዳ ካብ ምርኮ እቶም ጸላእቲ እግዚኣብሄር እንሆልኩም ገጽ በረኸት ኢሉ ኻብቲ ምርኮ ሰደደሎም
ነቶም ኣብ ቤትኤል ዝነበሩን ነቶም ኣብታ ኣብ ደቡብ ዘላ ራሞት ዝነበሩን ነቶም ኣብ ያቲር ዝነበሩን ነቶም ኣብ ዓሮዔር ዝነበሩን ነቶም ኣብ ሲፍሞት ዝነበሩን ነቶም ኣብ ኤሽትሞዓ ዝነበሩን ነቶም ኣብ ራካል ዝነበሩን ነቶም ኣብ ከተማታት የራሕምኤላውያን ዝነበሩን ነቶም ኣብ ከተማታት ቄናውያን ዝነበሩን ነቶም ኣብ ሖርማ ዝነበሩን ነቶም ኣብ ኮርዓሻን ዝነበሩን ነቶም ኣብ ዓታኽ ዝነበሩን ነቶም ኣብ ኬብሮን ዝነበሩን ነቶም ኣብተን ዳዊትን ሰቡን እተማላለሱለን ኵለን ቦታታት ዝነበሩን ሰደደሎም
ፍልስጥኤማውያን ድማ ንእስራኣኤል ተዋግእዎም
ሰብ እስራኤል ከኣ ኣብ ቅድሚ ፍልስጥኤማውያን ሀደሙ ተወጊኦም ድማ ኣብ ከረን ጊልቦዓ ወደቑ
ፍልስጥኤማውያን ከኣ ንሳኦልን ንደቁን ስዒቦም እግርእግሮም ጠበቕዎም
ፍልስጥኤማውያን ድማ ንደቂ ሳኦል ንዮናታንን ንኣቢናዳብን ንማልኪሹዓን ቀተልዎም
እቲ ውግእ ከኣ ንሳኦል በርትዖ ፍላጻ ዚውርውሩ ሰባት ድማ ኣርከብዎም እሞ በቶም ወርወርቲ እም ብዛ ተጨነቐ
ሳኦል ድማ ንጋሻ ዛግሬኡ እዞም ዘይግዙራት መጺኦም ወጊኦም ከየላገጹለይሲ ሴፍካ መስት እሞ ብእኡ ቕተለኒ በሎ
እቲ ጋሻ ዛግሬኡ ግና እምብዛ ፈሪሁ ነበረ እሞ ኣበየ
ሽዑ ሳኦል ሴፉ ወሲዱ ኣብ ልዕሊኡ ወደቐ
እቲ ጋሻ ዛግሬኡ ኸኣ ሳኦል ሞይቱ ምስ ረአየ ንሱ ድማ ናብ ሴፉ ወደቐ እሞ ም ስኡ ሞተ
በታ መዓልቲ እቲኣ ኸኣ ሳኦልን ሰለስቲኦም ደቁን ጋሻ ዛግሬኡን ኵሎም ሰቡን ብሓደ ሞቱ
እቶም ኣብ ስግር እቲ ለሰን ኣብ ስግር ዮርዳኖስን ዝነበሩ ሰብ እስራኤል ድማ ሰብ እስራኤል ከም ዝሀደሙ ሳኦልን ደቁን ከኣ ከም ዝሞቱ ም ስ ረአዩ ነተን ከተማታት ሐዲጎም ሀደሙ
ፍልስጥኤማውያን ከኣ መጺኦም ተቐመጥወን
ኰነ ኸኣ ንጽብሒቱ እቶም ፍልስጥኤማውያን ነቶም ዝሞቱ ኺገፍዎም መጹ ንሳኦልን ንሰለስቲኦም ደቁን ኣብ ከረን ጊልቦዓ ወዲቖም ረኸብዎም
ርእሱ ቘሪጾም ከኣ ኣጽዋሩ ገፈፉ
ኣብ ቤት ጣኦታቶምን ኣብቲ ህዝብን ኬበስሩ ድማ ናብ ዙርያ ሃገር ፍልስጥኤማውያን ሰደድዎ
ነቲ ኣጽዋሩ ኸኣ ኣብ ቤት ኣስታሮት ኣንበርዎ ነቲ ሬሳኡ ግና ኣብ ቀጽሪ ቤትሻን ሰቐልዎ
እቶም ኣብ ያቤሽጊልዓድ ዚነብሩ እቲ ፍልስጥኤማውያን ንሳኦል ዝገበርዎ ምስ ሰምዑ ድማ ኵሎም ጀጋኑ ሰባት ተንሲኦም መላእ ለይቲ ግስግስ ሐዲሮም ነቲ ሬሳ ሳኦልን ንሬሳታት ደቁን ካብ ቀጽሪ ቤትሻን ወሰድዎ
ናብ ያቤሽ መጺኦም ከኣ ኣብኡ ኣንደድዎ
ነቲ ኣዕጽምቶም ወሲዶም ድማ ኣብ ትሕቲ እታ ኣብ ያቤሽ ዘላ ኦም ቀበርዎ
ሾብዓተ መዓልቲ ኸኣ ጾሙ
ኰነ ድማ ድሕሪ ሞት ሳኦል ዳዊት ንኣማሌቃውያን ስዒሩ ተመሊሱ ኣብ ጺቅላግ ክልተ መዓልቲ ምስ ገበረ
ኣብታ ሳልሰይቲ መዓልቲ ኸአ ኰነ እንሆ ካብ ሰፈር ሳኦል ሓደ ሰብአይ ክዳኑ ቐዲዱ ሓመድውን ኣብ ርእሱ ነስኒሱ መጸ
ኰነ ድማ ናብ ዳዊት ምስ መጸ ናብ ምድሪ ተደፊኡ ፍግም በለ
ዳዊት ከኣ ካበይ መጺእካ ኢኻ በሎ
ንሱ ድማ ካብ ሰፈር እስራኤል ዘምለጥኩ እየ በሎ
ዳዊት ድማ እቲ ነገር ከመይ ኰነ በጃኻ ንገረኒ በሎ
ንሱ ኸኣ እቲ ህዝቢ ኻብቲ ውግእ ሀዲሙ ካብቲ ህዝቢ ድማ ብዙሓት ወደቑን ሞቱን ሳኦልን ዮናታን ወዱን ከኣ ሞይቶም በለ
ሽዑ ዳዊት ነቲ ዝነገሮ መንእሰይ ሳኦልን ዮናታን ወዱን ከም ዝሞቱ ኸኣ ኸመይ ኢልካ ፈለጥካ በሎ
እቲ ዝነገሮ መንእሰይ ከኣ በለ ብገርሄይ ናብ ከረን ጊልቦዓ መጻእኩ እንሆ ኸኣ ሰረገላታትን ፈረሰኛታትን ኣርከብዎ
ንድሕሪኡ ግልጽ ኢሉ ርእዩኒ ኸኣ ጸውዓኒ
ኣነ ድማ እኔኹ በልኩ
ንሱ ኸኣ መን ኢኻ ንስኻ በለኒ
ኣነ ድማ ኣማሌቃዊ እየ በልክዎ
ንሱ ኸኣ ገና ህይው ከሎኹ ጨኒቑኒ ኣሎ እሞ በጃኻ ናባይ ቀሪብካ ቕተለኒ በለኒ
ኣነ ኸኣ ምስ ወደቐ ኸም ዘይድሕን ፈሊጠ ኣብ ልዕሊኡ ደው ኢለ ቐተልክዎ
እቲ ኣብ ርእሱ ዝነበረ ዘውድን ኣብ ቅልጽሙ ዝነበረ ቢታን ድማ ወሰድኩ እንሆ ኸኣ ናብ ጐይታይ ኣምጻእክዎ
ሽዑ ዳዊት ክዳውንቱ ሒዙ ቐደደ እቶም ምስኡ ዝነበረ ዂሎም ሰባትውን ከምኡ ገበሩ
ንሳኦልን ንወዱ ዮናታንን ንህዝቢ እግዚኣብሄርን ንቤት እስራኤልን ብሴፍ ወዲቖም ነበሩ እሞ ሐዘኑሎምን በኸዩሎምን ክሳዕ ምሸትውን ጾሙ
ዳዊት ድማ ነቲ ዝገበሮ መንእሰይ ኣታ ካበይ ኢኻ በሎ
ንሱ ከኣ ኣነ ወዲ ጓና ኣማሌቃዊ እየ በለ
ዳዊት ድማ ነቲ ቕቡእ እግዚኣብሄር ንምቕታል ኢድካ ኽትዝርግሕሲ ኸመይ ዘይፈራህካ በሎ
ሽዑ ዳዊት ንሓደ ኻብቶም ገላዉኡ ጸዊዑ ቅረብ እሞ ውደቆ በለ
ንሱ ወቕዖ ሞተ ኸኣ
ዳዊት ድማ ነቲ ቕቡእ እግዚኣብሄር ኣነ ቐቲለዮ ኢላ ኣፍካ መስኪራትልካ እያ እሞ ደምካ ኣብ ርእስካ እዩ በሎ
ዳዊት ድማ ብዛዕባ ሳኦልን ብዛዕባ ዮናታን ወዱን እዚ ልቕሶታት እዚ ኣልቀሰሎም
ንደቂ ይሁዳ ኸኣ ደርፊ ቐስቲ ኺምህርዎም አዘዘ
እንሆ እዚ ኣብቲ መጽሓፍ ጻድቕ ተጽሒፉ ኣሎ
ዎ እስራኤል እቲ ኽብረትካ ኣብ በረኽትኻ ተወግኤ እቶም ጀጋኑኸ ኸመይ ኢሎም ወደቑ
ኣዋልድ ፍልስጥኤማውያን ከይሕጐሳ ኣዋልድ እቶም ዘይግዙራት ባህ ከይብለንሲ እዚ ኣብ ጋት ኣይትንገሩ ኣብ ኣደባባያት ኣስቃሎንውን ኣይተውርዮ
ኣቱም ኣኽራን ጊልቦዓ ዋልታ እቶም ጀጋኑ ዋልታ ሳኦል ብዘይቲ ኸም ዘይተቐብኤ ኣብኡ ተደርብዩ እዩ እሞ ኣውልን ዝናምን ኣይውረድኩም ኣባኹም ከኣ ናይ ዚለዐል መስዋእቲ ግርሁ ኣይኹን
ቀስቲ ዮናታን ካብ ደም እቶም ውጉኣት ካብ ስብሒ እቶም ጀጋኑ ንድሕሪት ኣይተመልሰን ሴፍ ሳኦልውን ጥራዩ ኣይተመልሰን
ሳኦልን ዮናታንን ብህይወቶም ፍቑራትን ልጉባትን ነበሩ ብሞቶምውን ኣይተፋለዩን ካብ ንስሪ ዚቕልጥፉ ካብ ኣንበሳ ዚሕይሉ ነበሩ
ኣትን ኣዋልድ እስራኤል ነቲ ዜሐጒስ ቀይህ ግምጃ ዘልበሰክን ክዳውንትኽንውን ወርቂ ዝሰለመ ንሳኦል ብኸያሉ
እዞም ጀጋኑ ኸመይ ኢሎም ኣብ ማእከል ውግእ ወደቑ
ዮናታን ኣብ በረኽትኻ ሞተ
ዎ ዮናታን ሓወይ ብዙሕ እፈትወካ ነይረ እየ እሞ ብኣኻ እጭነቕ ኣሎኹ
እቲ ንኣይ ምፍቃርካ ዜገርም ነበረ ካብ ፍቕሪ ኣንስቲ ይሐልፍ ነበረ
እዞም ጀጋኑኸ ኸመይ ኢሎም ወደቑ
አጽዋር ውግእውን ከመይ ኢሎም ጠፍኡ
ኰነ ከኣ ድሕርዚ ዳዊት ካብ ከተማታት ይሁዳ ናብ ሓንቲዶ ኽድይብ ኢሉ ንእግዚኣብሄር ጠየቖ
እግዚኣብሄር ድማ ደይብ በሎ
ዳዊት ከኣ ናብ ኣየነይቲ ኽድይብ በለ
ንሱ ኸኣ ናብ ኬብሮን በለ
ሽዑ ዳዊትን ክልቲ ኤን ኣንስቱ ኣሒኖዓም ብዓልቲ ይዝርኤልን ኣቢጋይል ሰበይቲ ናባል ብዓል ቄርሜሎስን ኰይኖም ናብኣ ደየቡ
ዳዊት ድማ ነቶም ምስኡ ዝነበሩ ሰቡ ነፍሲ ወከፍ መምስ ስድራ ቤቱ ኣደየቦም ኣብ ከተማታት ኬብሮን ከኣ ተቐመጡ
ሰብ ይሁዳ ድማ መጺኦም ንዳዊት ኣብ ልዕሊ ቤት ይሁዳ ኺነግስ ኣብኣ ቐብእዎ
ሽዑ ንሳኦል ዝቐበርዎ ሰብ ያቤሽጊልዓድ እዮም ኢሎም ንዳዊት ነገርዎ
ዳዊት ድማ ናብ ሰብ ያቤሽጊልዓድ ልኡኻት ሰዲዱ በሎም ንጐይታኹም ንሳኦል ብምቕባርኩም እዚ ምሕረት እዚ ስለ ዝገበርኩምሉ ብእግዚኣብሄር ብሩኻት ኢኹም
ሕጂ ኸኣ እግዚኣብሄር ምሳኻትኩም ምሕረትን እምነትን ይግበር
ኣነ ድማ ስለ እዚ ዝገበርኩምዎ ነገር ጽቡቕ ክገብረልኩም እየ
ሕጂ ኸኣ ጐይታኹም ሳኦል ሞይቱ እዩ ግናኸ ንኣይ ቤት ይሁዳ ንጉሶም ክኸውን ቀቢኦምኒ እዮም እምበርአርሲ ኣእዳውኩም ኣጽንዑ ሓያላት ድማ ኹኑ
ኣብኔር ወዲ ኔር እቲ ሓለቓ ሰራዊት ሳኦል ግና ንኢሽቦሸት ወዲ ሳኦል ወሲዱ ናብ ማሓናዪም ኣሳገሮ ኣብ ልዕሊ ጊልዓድን ኣብ ልዕሊ ኣሹራውያንን ኣብ ልዕሊ ይዝርኤልን ኣብ ልዕሊ ኤፍሬምን ኣብ ልዕሊ ብንያምን ኣብ ልዕሊ ዂሎም እስራኤልን ድማ ኣንገሶ
ኢሽበሸት ወዲ ሳኦል ኣብ ልዕሊ እስራኤል ኪነግስ ከሎ ወዲ ኣርብዓ ዓመት ነበረ
ክልተ ዓመት ከኣ ነገሰ
ቤት ይሁዳ ጥራይ ደድሕሪ ድዊት ሰዐበት
እቲ ዳዊት ኣብ ልዕሊ ቤት ይሁዳ ኣብ ኬብሮን ዝነገሰሉ ዘበን ሾብዓተ ዓመትን ሹድሽተ ወርሕን ወርሕን እዩ
ኣብኔር ወዲ ኔርን ገላዉ ኢሽቦሸት ወዲ ሳኦልን ድማ ካብ ማሓናዪም ናብ ጊብዖን ወጹ
ዮኣብ ወዲ ጽሩያን ገላዉ ዳዊትን ከኣ ወጺኦም ኣብ ቀላይ ጊብዖን ንሓድሕዶም ተራኸቡ
እዚኣቶም ነቲ ቐላይ በዚ ሓደ ወገኑ እቲኣቶም ከኣ ነቲ ቐላይ በቲ ሓደ ወገኑ ተቐመጡ
ሽዑ ኣብኔር ንዮኣብ በጃኻ እዞም መንእሰይ ይተንስኡ እሞ ኣብ ቅድሜና ይጻወቱ በሎ
ዮኣብ ከኣ ይተንስኡ በለ
ሽዑ ተንሲኦም ብቚጽሪ ናይ ብንያምን ናይ ኢሽቦሸት ወዲ ሳኦልን ዓሰርተው ክልተ ሐለፋ
ነፍሲ ወከፍ ርእሲ ብጻዩ ኣጽኒዑ ሒዙ ሴፍ ኣብ ጐድኒ ብጻዩ ሸኸተ ተተሓሒዞም ከኣ ብሓደ ወደቑ
ስለዚ እታ ቦታ ሔልቃትሃጹሪም ተባህለት ንሳ ኣብ ጊብዖን እያ ዘላ
በታ መዓልቲ እቲኣ ድማ እቲ ውግእ ኣዝዩ በርትዔ ኣብኔርን እቶም ሰብ እስራኤልን ከኣ ኣብ ቅድሚ ገላዉ ዳዊት ተሳዕሩ
ኣብኡ ድማ ሰለስቲኦም ደቂ ጽሩያ ዮኣብን ኣቢሻይን ዓሳሄልን ነበሩ
ዓሳኤል ከኣ ከምታ ኣብ መሮር ዘላ ሶስሓ እግሩ ፈኲሽ ነበረ
ዓሳሄል ድማ ደድሕሪ ኣብኔር ሰዐበ ደድሕሪ ኣቤር ንምሶኣብ ኪኸይድ ከሎ ኸኣ ንየማን ወይ ንጸጋም ኣየግለሰን
ሽዑ ኣብኔር ገጹ መሊሱ ንስኻ ዓሳሄል ዲኻ በሎ
ንሱ ኸኣ ኣነ እየ በለ
ኣብኔር ድማ ንየማንካ ወይ ንጸጋምካ ኣቢልካ ኣግልስ እሞ ንሓደ መንእሰይ ሒዝካስ ኣጽዋሩ ውሰድ በሎ
ዓሳሄል ግና ደድሕሪኡ ኻብ ምስዓብ ኬግልስ ኣይፈተወን
ኣብኔር ድማ ከም ብሓድሽ ንዓሳኤል ካብ ምስዓበይ ኣግልስ ስለምንታይ ናብ ምድሪ ዘጣብቐካ ደሓርከ ኸመይ ገይረ ገጸይ ናብ ሓውካ ዮኣብ ከልዕል እየ በሎ
ንሱ ግና ምግላስ ኣበየ
ሽዑ ኣብኔር ብሓንካሾ ዂናት ከብዱ ወግኦ እሞ እቲ ዂናት ከብዱ ወግኦ እሞ እቲ ዂናት ብድሕሪኡ ወጸ ኣብኡ ወዲቑ ኸኣ ሞተ
ኰነ ድማ ናብታ ዓሳሄል ወዲቑ ዝሞተላ ቦታ ዝመጸ ዘበለ ኣብኣ ደው ይብል ነበረ
ዮኣብን ኣቢሻይን ግና ንኣብኔር ሰጐጒዎ
ኣብታ ኣብ መገዲ በረኻ ጊብዖን ኣብ መንጽር ጊያሕ ዘላ ዂርባ ኣማ ምስ በጽሑ ጸሓይ ዐረበት
ደቂ ብንያም ከኣ ደድሕሪ ኣብኔር ተአኪቦም ሓደ ጭፍራ ዀይኖም ኣብ ርእሲ ሓንቲ ዂርባ ደው በሉ
ሽዑ ኣብኔር ንዮኣብ ጸዊዑ ኣታ ሴፍዶ ንሓዋሩ ኺውሕጥ እዩ ንዳሕራዩ መሪር ከም ዚኸውንከ ኣይትፈልጥን ዲኻ ነቶም ህዝቢ ኻብ ም ስጓጒ ኣሕዋቶም ኪም ለሱ ዘይትእዝዝከ ክሳዕ መኣዝ ኢኻ በሎ
ዮኣብ ከኣ ህያው ኣምላኽ እዩ ንስኻ እንተ ዘይትዛረብሲ እዚ ህዝቢ ነፍሲ ወከፍ ካብ ምስጓጒ ሓዉ ቕድሚ ጽባሕ ንግሆ ኣይምተመልሰን በለ
ሽዑ ዮኣብ መለኸት ነፍሔ ኲሉ ህዝቢ ድማ ደው በለ ድሕርዚ ኸኣ ንእስራኤል ኣይሰጐጐን መሊሶምውን ኣይተዋግኡን
ኣብኔርን እቶም ሰቡን ድማ እታ ለይቲ እቲኣ ብመልኣ ብጐልጐል ክይድ ሓዲሮም ዮርዳኖስ ተሳገሩ ንብዘላ ቢትሮን ሐሊፎም ድማ ናብ መሓናይም ኣተዉ
ዮኣብ ከኣ ንኣብኔር ካብ ም ስጓጒ ተመልሰ ንዂሉ ህዝቢ ም ስ ኣከቦ ድማ ክብ ገላዉ ዳዊት ዓሰርተው ትሽዓተ ሰብኣይን ዓሳሄልን ጐደሉ
እቶም ገላዉ ዳዊት ግና ካብ ብንያምን ካብ ናይ ኣብኔር ሰባትን ሰለስተ ሚእትን ስሳን ቀተሉ
ንዓሳሄል ከኣ ወሲዶም ኣብቲ ኣብ ቤትልሄም ዘሎ መቓብር ኣቦኡ ቐበርዎ
ዮኣብን እቶም ሰቡን ድማ ምሉእ ለይቲ ኽይድ ሓዲሮም ኣብ ኬብሮን ወግሓሎም
እቲ ውግእ ድማ ኣብ መንጎ ቤት ሳኦልን ኣብ መንጎ ቤት ዳዊትን ነዊሕ ኰነ
ዳዊት ከኣ እናበርትዔ ኸደ ቤት ሳኦል ግና እናደኸመት ከደት
ንዳዊት ድማ ኣብ ኬብሮን ኣወዳት ተወልዱሉ
እቲ በዂሩ ኸኣ ካብ ኣሒኖዓም ብዓልቲ ይዝርኤል እተወልደ ኣምኖን እዩ
እቲ ኻልኣዩውን ካብ ኣቢጋይል ሰበይቲ ናባል ብዓል ቀርሜሎስ እተወልደ ኪልኣብ እዩ
እቲ ሳልሳይ ከኣ ኣቤሴሎም ወዲ ማዓካ ጓል ታልማይ ንጉስ ጌሹር እዩ
እቲ ራብዓይ ድማ ኣዶንያ ወዲ ሓጊት እዩ
እቲ ሓምሳይ ከኣ ሸፋጥያ ወዲ ኣቢጣል እዩ
እቲ ሳድሳይ ድማ ካብ ዔግላ ሰበይቲ ዳዊት እተወልደ ዪትርዓም እዩ
እዚኣቶም ንዳዊት ኣብ ኬብሮን ተወልዱሉ
ኰነ ድማ እቲ ውግእ ኣብ መንጎ ቤት ሳኦልን ኣብ መንጎ ቤት ዳዊትን ከሎ ኣብኔር ኣብ ቤት ሳኦል ሰልጢኑ ነበረ
ሳኦል ከኣ ርጽጳ ዝስማ ጓል ኣያ ሰበይቲ ወሰን ነበረቶ
ኢሽቦሸት ድማ ንኣብኔር ስለምንታይ ኢኻ ናብታ ሰበይቲ ወሰን ኣቦይ ዝአቶኻ በሎ
ሽዑ ኣብኔር በቲ ዘረባ ኢሽቦሸት ኣዝዩ ተናዲዱ በለ ኣነስ ናይ ይሁዳ ርእሲ ኸልቢ ድየ ሎሚ ንቤት ኣቦኻ ሳኦልን ነሕዋቱን ንፈተውቱን ምሕረት እገብር ኣሎኹ ኣብ ኢድ ዳዊት ከኣ ኣሕሊፈ ኣይሀብኩኻን ንስካ ግና ሊሚ ብዛዕባ እዛ ሰበይቲ እዚኣ በደል ቈጸርካለይ
ከም ቲ እግዚኣብሄር ንዳዊት ዝመሐለሉ እታ መንግስቲ ኻብ ቤት ሳኦል ከም እትሐልፍ ዝፋን ዳዊት ከኣ ኣብ ልዕሊ እስራኤልን ኣብ ልዕሊ ይሁዳን ካብ ዳን ክሳዕ ብኤርሸባዕ ከም ዚቐውም እንተ ዘይገይረ ኣምላኽ ንኣብኔር ከምዚ ይግበሮ ከምዚውን ይወስኮ
ሽዑ ንኣብኔር ስለ ዝፈርሆ ሓንቲ እኳ ኺዛረቦ ኣይከአለን
ሽዑ ኣብኔር ናብ ዳዊት ልኡካት ሰዲዱ እዛ ሃገር ንመን እያ በለ
ኪዳንካ ግዳ እተወለይ እንሆ ኸኣ ብዘለዉ እስራኣኤል ናባኻ ንምምላስ ኢደይ ምሳኻ እያ ከኣ በለ
ንሱ ድማ ጽቡቕ ኣነ ምሳኻ ኺዳን እአቱ ሃደ ነገር ግዳ ኻባኻ እደሊ ኣሎኹ ንሱ ኸኣ ገጸይ ክትርኢ ምስ እትመጽእ ቅድም ንሚካል ጓል ሳኦል እንተ ዘየምጻእካ ገጸይ ኣይትርእን ኢኻ በለ
ዳዊት ድማ ናብ ኢሽቦሸት ወዲ ሳኦል ልኡኻት ሰዲዱ እታ ብሚእቲ ዕልቦ ፍልስጥኤማውያን ዘሕጼኽዋ ሰበይተይ ሚካል ምለሰለይ በሎ
ኢሽቦሸት ከኣ ልኢኹ ኻብ ሰብኣያ ካብ ጳልጢኤል ወዲ ላዪሽ ወሰዳ
እቲ ሰብኣያ ግና ምስኣ ኸደ ኪኸይድ ከሎ እናበኸየ ኽሳዕ ባሑሪም ሰዐባ
ሽዑ ኣብኔር ኪድ ተመለስ በሎ
ንሱ ኸኣ ተመልሰ
ኣብኔር ድማ ንዓበይቲ እስራኤል ዳዊት ኣብ ልዕሌኹም ንጉስ ኪኸውን ካብ ቀደም ደሊኹም ዎ ኔርኩም ኢኹም
እግዚኣብሄርውን ብዛዕባ ዳዊት ንህዝበይ እስራኤል ካብ ኢድ ፍልስጥኤማውያንን ካብ ኢድ ኲሎም ጸላእቶምን ብኢድ ዳዊት ባርያይ ከድሕኖም እየ ኢሉ ተዛሪቡ ነይሩ እዩ እሞ እምበኣር ሕጂ ግበርዎ ኢሉ ተዛረቦም
ኣብ እዝኒ ብንያምውን ኣብኔር ተዛረበ
ኣብኔር ድማ እቲ ንእስራኤልን ንብዘላ ቤት ብንያምን ጽቡቕ ኰይኑ እተራእዮም ኲሉ ኣብ እዝኒ ዳዊት ኪዛረብ ናብ ኬብሮን ከደ
ኣብኔር ምስኡ ኸኣ ዕስራ ሰብ ናብ ዳዊት ናብ ኬብሮን መጹ
ዳዊት ድማ ንኣብኔርን ነቶም ምስኡ ዝነበሩ ሰብን ምሳሕ ገበረሎም
ኣብኔር ድማ ንዳዊት ምሳኻ ኺዳን ምእንቲ ኺአትዉስ ንዂሎም እስራኤል ናብ ጐይታይ ንጉስ ክእክቦም ተንሲኤ ክኸይድ ሽዑ ኸምቲ ነፍስካ ዝደለየቶ ዂሉ ጌርካ ትነግስ በሎ
ዳዊት ከኣ ንኣብኔር ሰደዶ ብሰላም ድማ ኸደ
እንሆ ኸኣ ገላዉ ዳዊትን ዮኣብን ካብ ወራር መጹ ም ሰታቶም ድማ ብዙሕ ም ርኮ አእተዉ
ኣብኔር ግና ዳዊት ኣፋንይዎ ብሰላም ስለ ዝኸደ ኣብ ኬብሮን ምስኡ ኣይነበረን
ዮኣብን ምስኡ ዝነበረ ዂሉ ሰራዊትን ምስ አተዉ ኸኣ ኣብኔር ወዲ ኔር ናብ ንጉስ መጺኡ ነይሩ ንሱ ኸኣ ኣፋንይዎስ ብሰላም ከይዱ ኢሎም ንዮኣብ ነገርዎ
ሽዑ ዮኣብ ናብ ንጉስ አትዩ እንታይ እዩ ዝገበርካዮ እንሆ ኣብኔር መጺኡካ ኸሎስ ስለም ንታይ ኢኻ ፈጺሙ ኪኸይድ ዝሐደግካዮ ኣብኔር ወዲ ኔር ባዕልኻዶ ትፈልጦ ኣይኰንካን ንሱ ኼዐሽወካን ምውጻእካን ምእታውካን ድማ ኪፈልጥን ንስካ እትገብሮ ዅሉውን ኪፈልጥ ከም ዝመጸ ትፈልጥ ኣሎኻ በሎ
ዮኣብ ካብ ዳዊት ምስ ወጸ ድማ ደድሕሪ ኣብኔር ልኡኻት ሰደደ ካብ ሓጽቢ ሲራ ኸኣ መለስዎ
ዳዊት ግና ኣይፈለጠን
ኣብኔር ናብ ኬብሮን ምስ ተመልሰ ኸኣ ዮኣብ ኣብ በይኑ ኺዛረቦ ኢሉ ናብ ማእከል ደገ ኣግለሶ ኣብኡ ድማ ብዛዕባ ደም ሓዉ ዓሳሄል ከብዱ ወግኦ ሞተ ኸኣ
ድሕርዚ ኸኣ ዳዊት እዚ ሰምዔ እሞ ኣነን መንግስተይን ካብ ደም ኣብኔር ወዲ ኔር ኣብ ቅድሚ እግዚኣብሄር ንዘለአለም ንጹሃን ኢና
እዚ ኣብ ልዕሊ ርእሲ ዮኣብን ኣብ ልዕሊ ብዘላ ቤት ኣቦኡን ይውደቕ ኣብ ቤት ዮኣብ ድማ ጀጋል ወይ ለምጻም ወይ ምርኩስ ዚምርኰስ ወይ ብሴፍ ዚወድቕ ወይ እንጌራ ዚጐድሎ ኣየቛርጽ በለ
ኣብኔር ንሓዎም ዓሳሄል ኣብ ጊብዖን ኣብቲ ውግእ ስለ ዝቐተሎ ዮኣብን ኣቢሳይ ሓዉን ከኣ ንኣብኔር ቀተልዎ
ዳዊት ድማ ንዮኣብን ነቲ ምስኡ ዝነበረ ዂሉ ህዝብን ክዳውንትኹም ቅደዱ ከሊውን ተኸደኑ ቀቅድሚ ኣብኔር ከኣ ብኸዩ በሎም
ንጉስ ዳዊት ድማ ደድሕሪ እቲ ቓሬዛ ይኸይድ ነበረ
ንኣብኔር ከኣ ኣብ ኬብሮን ቀበርዎ ንጉስ ድማ ኣብቲ መቓብር ኣብኔር ድምጹ ዓው ኣቢሉ በኸየ ኲሎም ህዝቢውን በኸዮ
ንጉስ ድማ ንኣብኔር ከም ዚ ኢሉ ኣልቀሰሉ ኣብኔርውንንዶ ኣማውታ ዓሻ ይመውት ኣእዳውካ እሱራት ኣይነበራን ኣእጋርካውን ብመቚሕ ኣይተቓቐራን ከምቲ ኣብ ቅድሚ ዓመጽቲ ዚወድቕ ወደቕኻ
ብዘለዉ እቶም ህዝቢ ኸኣ በኸዩሉ
እቶም ህዝቢ ዂሎም ከኣ ንዳዊት ገና መዓልቲ ኸሎ እንጌራ ኼብልዕዎ መጹ ዳዊት ግና ጸሓይ ከይዐረበት እንጌራ ዀነ ወይ ዝዀነ ዂሉ እንተ ጠዐምኩ ኣምላኽ ከምዚ ይግበረኒ ከምዚውን ይድገመኒ ኢሉ መሐለ
ኲሎም እቶም ህዝቢ ኸኣ እዚ ምስ ፈለጡ ጽቡቕ ኰይኑ ተራእዮም
ኲሎም እቶም ህዝቢ ኸምቲ ንጉስ ዝገበሮ ዂሉ ጽቡቕ ኰይኑ ተራእዮም
እቲ ምቕታል ኣብኔር ወዲ ኔር ካብ ንጉስ ከም ዘይኰነ ብዘሎ እቲ ህዝብን ብዘሎ እስራኤልን በታ መዓልቲ እቲኣ ፈለጡ
ንጉስ ድማ ነቶም ገላዉኡ ሎሚ መዓልቲ ኣብ እስራኤል መስፍንን ዓብዪ ሰብን ከም ዝወደቐዶ ኣይትፈልጡን ኢኹም ኣነ ኸኣ ምንም እኳ ንጉስ ክኸውን እንተ ተቐባእኩ ድኹም እየ እዞም ሰባት እዚኦም ደቂ ጽሩያ ድማ በርቲዖም ኒ እዮም
ነቲ ኽፉእ ዚገብርሲ እግዚኣብሄር ደአ ኸምቲ ኽፍኣቱ ይፍደዮ በሎም
ወዲ ሳኦል ድማ ኣብኔር ኣብ ኬብሮን ከም ዝሞተ ም ስ ሰም ዔ ኣእዳዉ ዘርጋሕ በለ ብዘለዉ እስራኤል ከኣ ሰምበዱ
ንወዲ ሳኦል ድማ ክልተ ሰብ ሓላቑ ሰራዊት ነበርዎ ስም እቲ ሓደ ባዓና ስም እቲ ኻልኣይ ከኣ ሬካብ ደቂ ሪሞን ብኤሮታዊ ካብ ደቂ ብንያም እዮም
ብኤሮትሲ ናብ ብንያም እያ እትቚጸር
እቶም ብኤሮታውያን ናብ ጊታዪም ሀዲሞም ክሳዕ ሎሚ ኣብኡ ስደተኛታት ኰይኖም ኣለዉ
ዮናታን ወዲ ሳኦል ከኣ እግሩ እተጐድኤ ወዲ ነበሮ
ንሱ እቲ ወረ ሳኦልን ዮናታንን ካብ ይዝርኤል ኪመጽእ ከሎ ወዲ ሓሙሽተ ዓመት ነበረ እታ መጒዚቱ ድማ ሒዛቶ ሀደመት
ኰነ ኸኣ ቀልጢፉ ኽትሀድም ከላ ንሱ ወደቐ እሞ ሓንካስ ኰነ
ስሙ ኸኣ መፊቦሸት ተባህለ
እቶም ደቂ ሪሞን ብኤሮታዊ ሬካብን ባዓናን ከዱ መዓልቲ ምስ ደሀረ ኢሽቦሸት ድቃስ ቀትሪ ደቂሱ ኸሎ ናብ ቤቱ ኣተዉ
ስርናይ ዚወስዱ መሲሎም ናብ ማእከል ቤት ኣትዮም ከብዱ ወግእዎ
ሽዑ ሬካብን ባዓና ሓዉን ኣምለጡ
ናብ ቤቱ ምስ አተዉ ኸኣ ንሱ ኣብ ሕልፍኚ ኣብ ዓራቱ ደቂሱ ኸሎ ወጊኦም ቀተልዎ ርእሱ ቘረጹ
ርእሱ ወሲዶም ድማ ምሉእ ለይቲ ብመገዲ ጐልጐል ከዱ
ርእሲ ኢሽቦሸት ከኣ ናብ ዳዊት ኣብ ኬብሮን ኣምጽኡ ንንጉስ ከኣ ርእሲ ኢሽቦሸት ወዲ እቲ ንነፍስኻ ዚደልያ ዝነበረ ሳኦል ጸላኢኻ እንሆልካ
እግዚኣብሄር ሎሚ ንጐይታይ ንጉስ ካብ ሳኦልን ካብ ዘርኡን ሕነ ፈደየሉ በልዎ
ሽዑ ዳዊት ንሬካብን ንባዓና ሓዉን ደቂ ሪሞን ብኤሮታዊ ከም ዚ ኢሉ መለሰሎም እግዚኣብሄር ህያው እዩ እቲ ንነፍሰይ ካብ ኲሉ ጸበባ ዘድሐና ነቲ ዘበሰረ መሲልዎስ እንሆ ሳኦል ሞይቱ ኢሉ ዝነገረኒ ብስራቱ ንምኽፋል ሒዙ ኣብ ጺቅላግ ቀተልክዎ
ዝገደደ ግዳ እኩያት ሰባት ነቲ ጻድቕ ሰብኣይ ኣብ ቤቱን ኣብ መደቀሲኡን ዝቐተልዎ ሕጂ ኸኣ ከመይ እቲ ደሙ ኻብ ኣእዳውኩምዶ ኣይደልዮን ካብ ምድርስ ኣየጥፍኣኩምንዶ ዳዊት ድማ ንገላዉኡ ኣዘዞም ንሳቶን ከኣ ቀተልዎም ኣእዳዎምን ኣእጋሮምን ድማ ቈራረጽዎም ኣብ ጥቓ ቐላይ ኬብሮን ሰቐልዎም
ርእሲ ኢሽቦሸት ግና ኣብ መቓብር ኣብኔር ኣብ ኬብሮን ቀበርዎ
ሽዑ ብዘለዉ ነገዳት እስራኤል ናብ ዳዊት ናብ ኬብሮን መጺኦም እኔና ንሕና ዓጽምኻን ስጋኻን ኢና ኢሎም ተዛረብዎ ካብ ቀደም ሳኦል ኣብ ልዕሌና ነጊሱ ኸሎ ንስኻ ንእስራኤል እተውጽእን እተእቱን ነበርካ
እግዚኣብሄር ድማ ንኣኻ ንስኻ ንህዝበይ እስራኤል ክትጓሲ ኢኻ ንስኻ ኸኣ ኣብ ልዕሊ እስራኤል መስፍን ክትከውን ኢኻ ኢሉካ እዩ በልዎ
ኲሎም ዓበይቲ እስራኤል ድማ ናብ ንጉስ ኣብ ኬብሮን መጹ ንጉስ ዳዊት ከኣ ኣብ ኬብሮን ኣብ ቅድሚ እግዚኣብሄር ምሳታቶም ኪዳን አተወ
ንዳዊት ድማ ኣብ ልዕሊ እስራኤል ንጉስ ኪኸውን ቀብእዎ
ዳዊት ኪነግስ ከሎ ወዲ ሰላሳ ዓመት ነበረ ኣርብዓ ዓመት ከኣ ነገሰ ኣብ ኬብሮን ኰይኑ ኣብ ልዕሊ ይሁዳ ሾብዓተ ዓመትን ሹድሽተ ወርህን ነገሰ ኣብ የሩሳሌም ኰይኑ ድማ ኣብ ልዕሊ ብዘሎ እስራኤልን ይሁዳን ሰላሳን ሰለስተን ዓመት ነገሰ
ንጉስን ሰቡን ድማ ናብ የሩሳሌም ነቶም ኣብታ ሃገር ዝንበሩ ይቡሳውያን ኪዋግኡ ኸዱ
ንሳቶም ንዳዊት ናብዝስ ኣይትአቱን ኢኻ ዕዉራትን ሓንካሳትን እኳ ኺሰጉኻ እዮም በልዎ
ማለት ዳዊት ናብዚ ኣይኪአቱን እዩ
ዳዊት ግና ንእምባ ጽዮን ንሳ ኸተማ ዳዊት ሓዛ
ዳዊት ድማ በታ መዓልቲ እቲኣ ንየቡሳዊ ዝቐተለ ዘበለ ናብቲ መትርብ ማይ ይደይብ እሞ ነቶም ነፍሲ ዳዊት እተጸልኦም ሓንካሳትን ውዕራትን ይቕተሎም በለ
ስለዚ ዕውርን ሓንሳስን ናብ ቤት አይእተዉ ተባህለ
ዳዊት ከኣ ኣብ እምባ ተቐመጠ እሞ ከተማ ዳዊት ኣውጽኣላ
ዳዊት ድማ ካብ ሚሎ ሒዙ ብዙርያኣን ብውሽጣን ነደቓ
ዳዊት ከኣ እግዚኣብሄር ኣምላኽ ሰራዊት ምስኡ ነበረ እሞ እናዐበየ ኸደ
ሒራም ንጉስ ጢሮስ ድማ ንዳዊት ልኡኻትን ኦም ጽሕድን ጸረብትን ወቐርቲ እምንን ገይሩ ሰደደሉ
ንሳቶም ከኣ ንዳዊት ቤት ሀነጹሉ
ዳዊት ከኣ እግዚኣብሄር ኣብ ልዕሊ እስራኤል ንጉስ ገይሩ ኸም ዘጽንዖ ነታ መንግስዉውን ምእንቲ ህዝቡ እስራኤል ኢሉ ልዕል ከም ዘበላ ኣስተውዐለ
ዳዊት ድማ ድሕርቲ ኻብ ኬብሮን ምምጻኡ መሊሱ ኣንስቲ ወሰንን ኣንስትን ካብ የሩሳሌም ወሰደ
ኣንስቲ ወሰንን ኣንስትን ካብ የሩሳሌም ወሰደ
ንዳዊት ከኣ ካልኦት ኣወዳትን ኣዋልድን ተወልዱሉ
እቶም ኣብ የሩሳሌም እተወልዱሉ ስሞም እዚ እዩ ሻሙዓን ሾባብን ናታንን ሰሎሞንን ይብሓርን ኤሊሹዓን ነፈግን ያፊዓን ኤሊሻማዕን ኤልያዳዕን ኤሊፈለጥን
ፍልስጥኤማውያን ከኣ ንዳዊት ኣብ ልዕሊ እስራኤል ኪነግስ ከም ዝቐብእዎ ምስ ሰምዑ ኲሎም ፍልስጥኤማውያን ንዳዊት ኪደልይዎ ደየቡ
ዳዊት ድማ እዚ ምስ ሰምዔ ናብ ዕርዲ ወረደ
ፍልስጥኤማውያን ከኣ መጺኦም ኣብ ለሰ ረፋይም ፋሕ በሉ
ዳዊት ድማ ንእግዚኣብሄር ንፍልስጥኤማውያን ክድይቦምሲ ኣብ ኢደይዶ ትህበኒ ኢኻ ኢሉ ሐተቶ
እግዚኣብሄር ከኣ ንዳዊት ደይቦም ንፍልስጥኤማውያን ርግጽ ኣብ ኢድካ ኽህበካ እየ በሎ
ዳዊት ድማ ናብ በዓልጰራጺም መጸ ኣብኣ ኸኣ ዳዊት ሰዐሮም ማይ ከም ዚብተን እግዚኣብሄር ድማ ነቶም ጸላእተይ ካብ ቅድመይ በተኖም በለ
ስለዚ ስም እታ ቦታ እቲኣ በዓልጰራጺም ኣውጽኣላ
ጣኦታቶም ከኣ ኣብኡ ሐደጉ ዳዊትን ሰቡን ድማ ኣልዐልዎም
ፍልስጥኤማውያን ከኣ ከም ብሓድሽ ደዪቦም ኣብ ለሰ ረፋይም ፋሕ በሉ
ዳዊት ንእግዚኣብሄር ምስ ሐተቶ ድማ ንሱ ኣይትደይቦም ብድሕሪኦም ደአ ዙሮም ብመንጽር እቲ ሳጋሉ ኸኣ እተዎም
ኪኸውን ድማ እዩ ኣብ ርእሲ እቲ ሳጋሉ ናይ ዚረግጽ ድም ጺ ም ስ ሰማዕካ ሽዑ እግዚኣብሄር ንሰራዊት ፍልስጥኤማውያን ኪዋግኦም ቅድሜኻ ወጺኡ እዩ እሞ ሽዑ ቐልጢፍካ ስረር በሎ
ዳዊት ከኣ ከምቲ እግዚኣብሄር ዝአዘዞ ከምኡ ገበር ንፍልስጥኤማውያን ከኣ ካብ ጌብዕ ክሳዕ እታ ንጌዘር እትአትወላ ሰዐሮም
ዳዊት ድማ መሊሱ ነቶም ካብ እስራኤል እተሐርዩ ዂሎም ሰላሳ ሽሕ ሰብኣይ ኣከቦም
ዳዊት ከኣ ተንሲኡ ም ስቲ ም ስኡ ዝነበረ ዂሉ ህዝቢ ነቲ በቲ ስም ስም እቲ ኣብ ልዕሊ ኪሩቤል ዚነብር እግዚኣብሄር ጐይታ ሰራዊት እተጸውዓሉ ታቦት ኣምላኽ ካብ በዓለይሁዳ ኸደይቦ ኸደ
ንሳቶም ከኣ ነቲ ታቦት ኣምላኽ ኣብ ሓድሽ ሰረገላ ገይሮም ካብታ ኣብ ኲርባ ዝነበረት ቤት ኣቢናዳብ ኣልዐልዎ ነቲ ሓድሽ ሰረገላውን ዑዛን ኣሕዮን ደቂ ኣቢናዳብ ይመርሕዎ ነበሩ
ካብታ ኣብ ኲርባ ምስ ታቦት ኣምላኽ ዝነበረ ቤት ኣቢናዳብ ከኣ ኣልዐልዎ
ኣሕዮ ኸኣ ቀቅድሚ እቲ ታቦት ይኸይድ ነበረ
ዳዊትን ብዘላ ቤት እስራኤልን ድማ ኣብ ቅድሚ እግዚኣብሄር ብዂሉ ዓይነት ቃናታት ካብ ዕጨይቲ እተገብረ ብበገናን ብመሰንቆን ብኸበሮን ብቓጽላትን ብጸናጽልን ይጻወቱ ነበሩ
ኣብ ዓውዲ ናኮን ምስ መጹ ግና እቶም ኣብዑር ስለ ዝፋነኑ ዑዛ ኢዱ ዘርጊሑ ነቲ ታቦት ኣምላኽ ሐዞ
ሽዑ ዂራ እግዚኣብሄር ኣብ ዑዛ ነደደ ስለ ድፍረቱ ኸኣ ኣምላኽ ቀዘፎ ኣብኡ ድማ ኣብ ጥቓ ታቦት ኣምላኽ ሞተ
ዳዊት ከኣ እግዚኣብሄር ንዑዛ ስለ ዝሰበሮ ብጓሂ ሐረረ ነታ ቦታ እቲኣ ኸኣ ከምቲ ኽሳዕ ሎሚ መዓልቲ ዘሎ ጴረጽዑዛ ኢሉ ሰመያ
ዳዊት ድማ በታ መዓልቲ እቲኣ ንእግዚኣብሄር ፈርሁ ታቦት እግዚኣብሄር ከመይ ገይሩ ናባይ ኪመጽእ በለ
ስለዚ ኸኣ ዳዊት ንታቦት እግዚኣብሄር ናብ ቤት ዖቤድኤዶም ጊታዊ ኣእተዎ እምበር ዳዊት ናብኡ ናብ ከተማ ዳዊትሲ ኬግዕዞ ኣይፈተወን
እቲ ታቦት እግዚኣብሄር ከኣ ኣብ ቤት ዖቤድኤዶም ጊታዊ ሰለስተ ወርሒ ተቐመጠ
እግዚኣብሄር ድማ ንዖቤድኤዶምን ንብዘላ ቤቱን ባረኸ
እግዚኣብሄር ምእንቲ ታቦት ኣምላኽ ኢሉ ንቤት ዖቤድኤዶምን ንዘለዎ ኹሉን ባሪኹሉ ኢሎም ንንጉስ ዳዊት ነገርዎ
ሽዑ ዳዊት ከይዱ ንታቦት ኣምላኽ ካብ ቤት ዖቤድኤዶም ብሓጐስ ናብ ከተማ ዳዊት ኣደየቦ
ኰነ ድማ እቶም ታቦት እግዚኣብሄር ዝጾሩ ሹድሽተ ስጒምቲ ምስ ሰጐሙ ሓደ ብዕራይን ስቡሕ ድዑልን ሰውኤ
ዳዊት ከኣ ብምሉእ ሓይሉ ኣብ ቅድሚ እግዚኣብሄር ይስዕስዕ ነበረ ዳዊት ኤፎድ ልሕጺ እንጣጢዕ ድማ ተዐጢቑ ነበረ
ዳዊትን ብዘላ ቤት እስራኤልን ከኣ ንታቦት እግዚኣብሄር ብእልልታን ብቓና መለኸትን ኣደየብዎ
ኰነ ኸኣ እቲ ታቦት እግዚኣብሄር ናብ ከተማ ዳዊት ኪአቱ ኸሎ ሚካል ጓል ሳኦል ብመስኰት ተቐልቂላ ንጉስ ዳዊት ኣብ ቅድሚ እግዚኣብሄር ኪሰርርን ኪስዕስዕን ከሎ ረአየቶ እሞ ብልባ ነዐቐቶ
ነቲ ታቦት እግዚኣብሄር ኣምጺኦም ድማ ኣብ ስፍራኡ ኣብ ማእከል እቲ ዳዊት ዝተኸለሉ ድንኳን ኣንበርዎ
ዳዊት ከኣ ዚሐርር መስዋእትን መስዋእቲ ምስጋናን ኣብ ቅድሚ እግዚኣብሄር ኣዕረገ ዳዊት ድማ ዚሐርር መስዋእትን መስዋእቲ ምስጋናን ኣዕሪጉ ምስ ወድኤ ነቲ ህዝቢ ብስም እግዚኣብሄር ጐይታ ሰራዊት ባረኾ
ንብዘሎ እቲ ህዝቢ ኸኣ ንብዘሎ ኣኼብ እስራኤል ካብ ሰብኣይ ክሳዕ ሰበይቲ ንነፍሲ ወከፍ ሓደ ቕጫን ሓደ ቚራጽ ስጋን ሓደ ጐጎ ዘቢብን መቐሎም
ድሕርዚ ኸኣ ብዘሎ እቲ ህዝቢ ነፍሲ ወከፍ ነናብ ቤቱ ኸደ
ዳዊት ድማ ንቤቱ ኺባርኽ ተመልሰ
ሚካል ጓል ሳኦል ከኣ ንዳዊት ክትቅበሎ ወጺኣ ንጉስ እስራኤልሲ ከንቱ ዝዀነ ሰብ ከም ዚቕላዕ ኣብ ቅድሚ ኣግራድ ገላዉኡ ብምቕላዑስ ሎሚ ኽንደይ ከበረ በለት
ዳዊት ከኣ ንሚካል ኣብ ልዕሊ እስራኤል ድማ መስፍን ዝገበረኒ እግዚኣብሄር እወ ኣብ ቅድሚ እግዚኣብሄር እየ ዝስሐቕ ዘሎኹ
ገና እኳ ኻብዚ ክቐልል እየ ኣብ ዓይነይ ከኣ ኣዝየ ኽሐስር እየ ኣብተን ዝበልክየን ኣግራድ ግና ክከብር እየ በለ ሚካል ጓል ሳኦል ከኣ ክሳዕ እታ እትሞተላ መዓልቲ ውሉድ ኣይነበራን
ኰነ ድማ እቲ ንጉስ ኣብ ቤቱ ምስ ተቐመጠ እግዚኣብሄር ከኣ ካብቶም ኣብ ዙርያኡ ዘለዉ ዂሎም ጸላእቱ ምስ ኣዕረፎ እቲ ንጉስ ንነብዪ ናታን ርኤማ በጃኻ ኣነ ኣብ ቤት ጽሕዲ ኽነብር ከሎኹስ ታቦት ኣምላኽ ኣብ ማእከል ድንኳን ዓለባታት ተቐሚጡ ኣሎ በሎ
ናታን ከኣ ንንጉስ እግዚኣብሄር ም ሳኻ እዩ እሞ ኪድ ኣብ ልብኻ ዘሎ ዂሉ ግበር በሎ
ኰነ ድማ በታ ለይቲ እቲኣ ቓል እግዚኣብሄር ናብ ናታን መጺኡ ከምዚ በለ ኪድ ንባርያይ ዳዊት እግዚኣብሄር ከምዚ ይብለካ ኣሎ በሎ ንስኻዶ ኣነ ዝነብረላ ቤት ክትሰርሓለይ ኢኻ ካብታ ንደቂ እስራኤል ካብ ግብጺ ዘውጻእኩላ መዓልቲ ጀሚረ ኽሳዕ ሎሚ መዓልቲ ኣብ ድንኳንን ኣብ ማሕደርን ደአ እከይድ ነበርክ እምበር ኣብ ቤትሲ ኣይነበርኩን
ኣብቲ ምስ ኲሎም ደቂ እስራኤል ንህዝበይ ንእስራኤል ኪጓሲ ንዝአዘዝክዎስ ስለምንታይ ቤት ጽሕዲ ዘይሰራሕኩምለይ ኢለዶ ተዛረብኩ ሕጂ ኸኣ ንባርያይ ዳዊት ከምዚ በሎ እግዚኣብሄር ጐይታ ሰራዊት ከምዚ ይብል ኣሎ ኣነ ኣብ ልዕሊ ህዝበይ ኣብ ልዕሊ እስራኤል መስፍን ክትከውን ካብ ምጒሳይካ ካብ ድሕሪ እተን ኣባጊዕ ኣምጻእኩኻ
ኣብ ዝኸድካዮ ዘበለ ኸኣ ምሳኻ ነበርኩ ንዂሎም ጸላእትኻውን ካብ ቅድሜኻ ኣጽነትክዎም
ከም ስም እቶም ኣብ ም ድሪ ዘለዉ ዓበይቲ ድማ ዓብዪ ስም ገበርኩልካ
ንህዝበይ እስራኤልውን ቦታ ኸዳልወሉ ድሕሪ ደጊም ከይነቓነቕሲ ኣብታ ቦታኡ ኽትኸሎ እየ
ሽዑ ከምቲ ኻብታ ኣብ ልዕሊ ህዝበይ እስራኤል ፈረዲ ኪዀኑ ዝአዘዝኩላ መዓልቲ እቶም ደቂ ዓመጽቲ ኸም ቲ ናይ ቀደም ገይሮም መሊሶም ኣየጨንቕዎምን
ካብ ኲሎም ጸላእትኻ ድማ ከዕርፈካ እየ
ኤረ እግዚኣብሄርሲ ይነግረካ ኣሎ
መዓልትታትካ ምስ መልአ ምስ ኣቦታትካ ኸኣ ምስ ደቀስካ ብድሕሬኻ ድማ ነቲ ኻብ ከርስካ ዚወጽእ ዘርእኻ ልዕል ከብሎ እየ ነታ መንግስቱውን ከጽንዓ እየ
ንሱ ንስመይ ቤት ኪሰርሕ እዩ ኣነ ኸኣ ዝፋን መንግስቱ ንዘለአለም ከጽንዓሉ እየ
ኣነ ኣቦ ክዀኖ ንሱ ድማ ወዲ ኪዀነኒ እዩ
እንተ በደለ ኸኣ ብሸበጥ ሰብን ብመውቃዕቲ ደቂ ሰብን ገይረ ኽገርፎ እየ
ግናኸ ከምቲ ነቲ ኻብ ቅድሜኻ ዘግለስክዎ ሳኦል ዘግለስኩሉ ምሕረተይ ካብኡ ኣየግልስን
ቤትካን መንግስትኻን ከኣ ኣብ ቅድሜኻ ንዘለአለም ኪጸንዓ እየን ዝፋንካውን ንዘለአለም ኪጸንዕ እዩ
ከም ኲሉ እዚ ዘረባ እዝን ከም ኲሉ እዚ ራእይ እዝን ናታን ከምኡ ገይሩ ንዳዊት ተዛረቦ
ሽዑ ንጉስ ዳዊት ናብ ቅድሚ እግዚኣብሄር አተወ ተቐሚጡ ድማ በለ ዎ እግዚኣብሄር ጐይታይ ክሳዕ ክንድዚ ዘብጻሕካንስ ኣነ መን እየ ቤተይከ እንታይ እያ ዎ እግዚኣብሄር ጐይታይ እዚ ድማ ንእሽቶ ዀይኑ ተራእዩካስ ብዛዕባ እቲ ናይ ቤት ባርያኻ ብርሑቕ ዚኸውን ትዛረብ ኣሎኻ
ዎ እግዚኣብሄር ጐይታይ እዝስ ሕጊ ሰብዶ እዩ ዎ እግዚኣብሄር ጐይታይ ንባርያኻ ትፈልጦ ኣሎኻ ደጊምከ ዳዊት መሊሱ እንታይ ኢሉ ክዛረበካ እዩ ምእንቲ እቲ ዘረባካን ከምቲ ናይ ልብኻን ንባርያኻ ኸተፍልጦስ እዚ ዓብዪ ነገርዚ ገበርካ
ዎ እግዚኣብሄር ኣምላኽ ከምቲ ብእዛንና ዝሰማዕናዮ ዂሉስ ከማኻ የልቦን ብጀካኻውን ኣምላኽ የልቦን እሞ ስለዚ ዓብዪ ኢኻ
ህዝቡ ምእንቲ ኪኸውን ኬድሕኖ ስም ድማ ኪገብረሉ እዚ ዓብዪ ነገር ኪገብረልኩም ን ኣብ ቅድሚ እቲ ኻብ ግብጺ ካብ ኣህዛብን ካብ ኣማልኽቶም ን ንኣኻ ኪኸውን ዘድሐንካዮ ህዝብኻ ንም ድርኻ ዜፍርህ ነገር ኪገብርን ኢሉ ኣም ላኽ ዝኸዶ ኣብ ም ድርኻ ኸም ህዝብኻ ከም እስራኤል ዝበለ ኣየናይ ሓደ ህዝቢ ኣሎ ንህዝብኻ እስራኤል ከኣ ንዘለአለም ህዝብኻ ኪኸውን መደብካዮ
ንስኻ እግዚኣብሄር ድማ ኣም ላኾም ኰንካ
ሕጂ ኸኣ ዎ እግዚኣብሄር ኣም ላኽ ነቲ ብዛዕባ ባርያኻን ብዛዕባ ቤቱን እተዛረብካዮ ነገር ንዘለአለም ኣጽንዓዮ ከም ቲ እተዛረብካዮ ኸኣ ግበር
እግዚኣብሄር ጐይታ ሰራዊትሲ ኣምላኽ እስራኤል እዩ ብምባሎም ድማ ስምካ ንዘለአለም ይዕበ
ቤት ባርያኻ ዳዊት ከኣ ኣብ ቅድሜካ ትቑም
ዎ እግዚኣብሄር ጐይታ ሰራዊት ኣምላኽ እስራኤል ንባርያኻ ኣነ ቤት ክሰርሓልካ እየ ኢልካ ገሊጽካሉ ኢኻ ስለዚ ባርያኻ እዚ ጸሎት እዚ ናባካ ኺጽሊ ኣብ ልቡ ረኸበ
ሕጂ ኸኣ እግዚኣብሄር ጐይታይ ንስኻ ኣምላኽ ኢኻ ዘረባኻውን ሓቂ እዩ እዚ ጽቡቕ ነገር እዚውን ንባርያካ ኣተስፎኻዮ
ሕጂ ድማ እግዚኣብሄር ጐይታይ ቤት ባርያኻ ብበረኸትካ ንዘለአለም ክትባረኽ ተዛሪብካ ኢኻ እሞ ስለዚ ቤት ባርያካ ንዘለአለም ኣብ ቅድሜካ ም እንቲ ኽትነብር ክትባርኻ ፍቶ
ድሕርዚ ኸኣ ኰነ ዳዊት ንፍልስጥኤማውያን ሰዐሮምን ኣጥቅዖምን ልጓም ርእሲ ኸተማኦም ድማ ካብ ኢድ ፍልስጥኤማውያን ወሰዶ
ንሞኣባውያንውን ሰዐሮም ኣብ ምድሪ በጥ ኣቢሉ ኸኣ ብገመድ ሰፈሮም ክልተ ገመድ ንሞት ገመድ ምሉእ ከኣ ንህይወት ሰፈረ
ሞኣባውያን ከኣ ንዳዊት ገላዉኡ ዀይኖም ገጽ በረከት ኣምጽኡሉ
ዳዊት ከኣ ነቲ ኣብ ርባ ኤፍራጥስ ዝነበረ ግዝአቱ ኼምልስ ኢሉ ኪኸይድ ከሎ ንሃዳድዔዘር ወዲ ሬሖብ ንጉስ ጸባ ሰዐሮ
ዳዊት ድማ ካብኡ ሽሕን ሾብዓተ ሚእትን ፈረሰኛ ዕስራ ሽሕ ከኣ ኣጋራይ ሰብ ወሰደ
ዳዊት ድማ ሚእቲ ፈረስ ሰረገላ ኣትሪፉስ ንዂሎም ኣፍራስ ሰረገላ ኣእጋሮም ቀንጀቦም
እቶም ናይ ደማስቆ ሶርያውያን ከኣ ንሃዳድዔዘር ንጉስ ጸባ ኺረድኡ ኢሎም ምስ መጹ ዳዊት ካብቶም ሶርያውያን ዕስራን ክልተን ሽሕ ሰብኣይ ቀተለ ዳዊት ድማ ኣብ ሶርያ ናይ ደማስቅ ሓለውቲ ኣቐመጠ
ሶርያውያን ከኣ ንዳዊት ገላዉኡ ዀይኖም ገጽ በረኸት ኣምጽኡሉ
እግዚኣብሄር ድማ ንዳዊት ኣብ ዝኸዶ ዘበለ ዲል ሀቦ
ዳዊት ከኣ ነቲ ኣብ ገላዉ ሃዳድዔዘር ዝነበረ ዋላቱ ወርቂ ወሰደ ናብ የሩሳሌም ድማ ኣምጽኦ
ንጉስ ዳዊት ከኣ ካብ ቤጣሕን ካብ ቤሮታይን ከተማታት ሃዳድዔዘር ኣዝዩ ብዙሕ ኣስራዚ ወሰደ
ቶዒ ንጉስ ሓማት ድማ ዳዊት ንብዘሎ ሰራዊት ሃዳድዔዘር ከም ዝሰዐሮ ምስ ሰምዔ ሃዳድዔዘር ምስ ቶዒ ተዋጊኡ ነበረ እሞ ንዳዊት ብዛዕባ ጥዕናኡ ኺሐቶን ንሃዳድዔዛር ተዋጊኡ ስለ ዝሰዐሮ ኸኣ ኪም ርቖን ወዱ ዮራም ለአኸሉ
ኣብ ኢዱ ኸኣ ኣቓሑ ብሩርን ኣቓሑ ወርቅን ኣቓሑ ኣስራዝን ገበረ
ነዚውን ንጉስ ዳዊት ምስቲ ኻብቶም ዝሰዐሮም ኲሎም ኣህዝብ ካብ ሶርያውያንን ካብ ሞኣባውያንን ካብ ደቂ ዓሞንን ካብ ፍልስጥኤማውያንን ካብ ኣማሌቃውያንን ካብ ምርኮ ሃዳድዔዘር ወዲ ሬሖብ ንጉስ ጾባን ወሲዱ ዝቐደሶ ብሩርን ወርቅን ንእግዚኣብሄር ቀደሰሉ
ዳዊት ድማ ንሶርያውያን ስዒሩ ም ስ ተመልሰ ኣብ ለሰ ጨው ዓሰርተው ሾሞንተ ሽህ ምስ ቀተለ ስም በረኸ
ኣብ ኤዶም ከኣ ሓለውቲ ኣቐመጠ ኣብ ብዘላ ኤዶም ሐለውቲ ኣቐመጠ
ኲሎም ኤዶማውያን ከኣ ገላዉ ዳዊት ኰኑ
ንዳዊት ኣብ ዝኸዶ ዘበለ እግዚኣብሄር ዲል ሀቦ
ዳዊት ድማ ንብዘሎ ህዝቡ ፍርድን ጽድቅን እናገበረ ኣብ ልዕሊ ዂሉ እስራኤል ነገሰ
ዮኣብ ወዲ ጽሩያ ሓለቓ ሰራዊት ነበረ ይሆሻፋጥ ወዲ ኣሒሉድ ከኣ ጸሃፍ ዛንታ ጻዶቅ ወዲ ኣሒጡብን ኣሒሜለክ ወዲ ኣብያታርን ድማ ካህናት ነበሩ ሰራያ ኸኣ ጸሓፊ ነበረ በናያ ወዲ ይሆያዳ ድማ ሓለቓ ክረታውያንን ጵለታውያንን ነበረ
ደቂ ዳዊት ከኣ ካህናት ነበሩ
ዳዊት ድማ ካብ ቤት ሳኦልሲ ምእንቲ ዮናታን ኢለ ምህረት ዝገበረሉ ገለ ሓድጊ ደዀን ይህሉ በለ
ጺብ ዝስሙ ሰብኣይ ከኣ ኣገልጋሊ ቤት ሳኦል ነበረ ንእኡ ናብ ዳዊት ጸውዕዎ
ንጉስ ድማ ንስኻ ዲካ ጺባ በሎ
ንሱ ኸኣ ጊልያኻ ንሱ እዩ በለ ንጉስ ድማ ምሕረት ኣምላኽ ክገብረሉስ ካብ ቤት ሳኦልዶ ገለ የልቦን በለ
ጺባ ኸኣ ንንጉስ ኣእጋሩ እተጐድኤ እባ ሓደ ወዲ ዮናታን ኣሎ በሎ
ንጉስ ድማ ኣበይ ኣሎ ንሱ በሎ
ጺባ ኸኣ ንንጉስ እንሆ ንሱ ኣብ ቤት ማኪር ወዲ ዓማኤል ኣብ ሎድባር ኣሎ በሎ
ሽዑ ንጉስ ዳዊት ልኢኹ ኻብ ቤት ማኪር ወዲ ዓሚኤል ካብ ሎድባር ኣምጽኦ
መፊቦሸት ወዲ ዮናታን ወዲ ሳኦል ናብ ዳዊት መጺኢ ብገጹ ተደፊኡ ፍግም በለ ዳዊት ድማ መፊቦሸት በሎ
ንሱ ኸኣ እኔኹ ጊልያኻ በለ
ዳዊት ድማ ምእንቲ ኣቦኻ ዮናታን ኢሌ ርግጽ ምሕረት ክገብረልካ እየ ንስኻ ኸኣ ንሓዋሩ ኣብ መአደይ እንጌራ ኽትበልዕ ኢኻ በሎ
ንሱ ድማ ፍግም ኢሉ ናብ ከማይ ዝበለ ምውት ከልቢ ገጽካ ኽትመልስሲ ጊልያኻ እንታይ እየ በለ
ሽዑ ንጉስ ንጺባ ጊልያ ሳኦል ጸዊዑ ናይ ሳኦልን ናይ ብዘላ ቤቱን ዝዀነ ዂሉ ንወዲ ጐይታኻ ሂበዮ ኣሎኹ
ንስኻን ደቅኻን ግዙኣትካን ድማ ንወዲ ጐይታኻ ምእንቲ ዚብላዕ እንጌራ ኪዀኖስ እቲ መሬት ሐሪስኩም ንእኡ ኣእትወሉ
መፊቦሸት ወዲ ጐይታኻ ግና ንወርትግ ኣብ መአደይ እንጌራ ኺበልዕ እዩ በሎ
ንጺባ ኸኣ ዓሰርተው ሓሙሽተ ኣወዳትን ዕስራ ግዙኣትን ነበርዎ
ጺባ ድማ ንንጉስ ከም ቲ ጐይታይ ንጉስ ንጊልያኡ ዝአዘዞ ዂሉ ጊልያኻ ኸም ኡ ኺገብር እዩ በሎ
ንጉስ መሊሱ መፊቦሸትሲ ኸም ሓደ ኻብ ደቂ ንጉስ ኣብ መኣደይ ኪበልዕ እዩ በለ
መፊቦሸት ከኣ ሚካ ዝስሙ ንእሽቶ ወዲ ነበሮ
ኣብ ቤት ጺባ ዝነበሩ ዂሎም ድማ ገላዉ መፊቦሸት ኰኑ
መፊቦሸት ከኣ ወርትግ ኣብ መአዲ ንጉስ ይበልዕ ነበረ እሞ ኣብ የሩሳሌም ይቕመጥ ነበረ ንሱ ኸኣ ክልቲኡ እግሩ ሓንካስ ነበረ
ድሕርዚ ድማ ዀነ ንጉስ ደቂ ዓሞን ሞተ ኣብ ክንዳኡ ኸኣ ወዱ ሓኑን ነገሰ
ዳዊት ድማ ንሓኑን ወዲ ናሓሽ ከምቲ ኣቦኡ ንኣይ ምሕረት ዝገበረለይ ንእኡ ምሕረት ክገብር እየ በለ
ዳዊት ከኣ ብዛዕባ ኣቦኡ ብገላውኡ ገይሩ ኼጸናንዖ ልኡኻት ሰደደሉ
እቶም ገላዉ ዳዊት ከኣ ናብ ደቂ ዓሞን ኣተዉ
እቶም መሳፍንቲ ደቂ ዓሞን ግና ንጐይታኦም ሓኑን ዳዊት ነቦኻ ኣኽቢሩዶ መጸናናዕቲ ዝሰደደልካ ይመስለካ ኣሎ ዳዊትሲ ነዛ ኸተማ ኺምርምራን ኪስልያን ኬጥፍኣን ደይኰነን ገላዉኡ ሰዲዱልካ ዘሎ በልዎ
ሽዑ ሓኑን ንገላዉ ዳዊት ወሲዱ ፈፈረቓ ጭሕሞም ድማ ላጽዩ ፈረቓ ኽዳውንቶም ከኣ ከክሳዕ መዓኰሮም ቈሪጹ ሰደዶም
እዚ ንዳዊት ምስ ነገርዎ ድማ እቶም ሰባት እምብዛ ሐፊሮም ነበሩ እሞ ኪቕበልዎ ልኡኻት ሰደደሎም
ንጉስ ከኣ እቲ ጭሕምኹም ክሳዕ ዚበቊል ኣብ ያሪኮ ጸኒሕኩምሲ ተመለሱ በሎም
ደቂ ዓሞን ድማ ኣብ ዳዊት ከም እተጸልኡ ምስ ረአዩ እቶም ደቂ ዓሞን ልኢኾም ካብ ናይ ቤት ራሖብ ሶርያውያንን ካብ ናይ ጾባ ሶርያውያንን ዕስራ ሽሕ እግረኛ ካብ ንጉስ መዓካውን ሽሕ ካብ ሰብ ጦብ ከኣ ዓሰርተው ክልተ ሽሕ ሰብኣይ ተኻረዩ
ዳዊት ድማ እዚ ምስ ሰምዔ ንዮኣስ ነቶም ጀጋኑ ዘበሉ ሰራዊት ኣትሒዙ ሰደዶ
ደቂ ዓሞን ከኣ ወጺኦም ኣብቲ ኣፍ ደገ ንውግእ ተሰለፉ እቶም ሶርያውያን ናይ ጾባን ሬሖብን ሰብ ጦብን መዓካን ድማ ንበይኖም ኣብ መሮር ነበሩ
ሽዑ ዮኣብ ብቕድሚኡን ብድሕሪኡን ውግእ ከም ዝዀኖ ምስ ረአየ ካብ ኲሎም ሕሩያት እስራኤል ሐርዩ ኣብ ቅድሚ ሶርያውያን ኣሰለፎም
እቲ ዝተረፈ ህዝቢ ኸኣ ኣብ ኢድ ኣቢሳይ ሓዉ ነበሮ ንደቂ ዓሞን ኪቃባበል ድማ ኣሰለፎ
በለ ድማ ሶርያውያን ካባይ እንተ ሐየሉ ንስኻ ርድኣኒ ደቂ ዓሞን ካባኻ እንተ ሓየሉ ግና ኣነ ኽረድኣካ እየ
ጽናዕ ምእንቲ ህዝብናን ምእንቲ ኸተማታት ኣምላኽናን ኢልና ድማ ንጽናዕ እግዚኣብሄር ከኣ እቲ ጽቡቕ ኰይኑ እተራእዮ ይግበር
ዮኣብን እቲ ምስኡ ዝነበረ ህዝብን ድማ ንሶርያውያን ኪዋግእዎም ቀረቡ ንሳቶም ከኣ ካብ ቅድሚኡ ሀደሙ
እቶም ደቂ ዓሞን ድማ ሶርያውያን ከም ዝሀደሙ ም ስ ረአዩ ንሳቶም ከኣ ካብ ቅድሚ ኣቢሳይ ሀዲሞም ናብታ ኸተማ ኣተዉ
ሽዑ ዮኣብ ካብ ደቂ ዓሞን ተመሊሱ ናብ የሩሳውሌም ኣተወ
ሶርያውያን ከኣ ኣብ ቅድሚ እስራኤል ከም እተሳዕሩ ምስ ረአዩ ብሓደ ተአከቡ
ሃዳድዔዘር ድማ ልኢኹ ነቶም ኣብ ስግር ርባ ዝነበሩ ሶርያውያን ኣውጽኦም እሞ ሾባኽ እቲ ናይ ሃዳድዔዘር ሓለቓ ሰራዊት መሪሕዎም ናብ ሔላም መጹ
እዚ ንዳዊት ምስ ነገርዎ ኸኣ ንብዘሎ እስራኤል ኣኽተተ ዮርዳኖስ ተሳጊሩውን ናብ ሔላም መጸ ሶርያውያን ድማ ንዳዊት ኪቃባበልዎ ተሰለፉ ምስኡ ኸኣ ተዋግኡ
እቶም ሶርያውያን ድማ ካብ ቅድሚ እስራኤል ሀደሙ
ዳዊት ከኣ ካብ ሶርያውያን ሾብዓተ ሚእቲ ሰብ ሰረገላን ኣርብዓ ሽሕ ፈረሰኛን ቀተለ ንሾባኽ ሓለቓ ሰራዊቶም ድማ ቀተሎ እሞ ኣብኡ ሞተ
እቶም ንሃዳድዔዘር ዚግዝኡ ዝነበሩ ዂሎም ነገስታት ድማ ኣብ ቅድሚ እስራኤል ከም እተሳዕሩ ምስ ረአዩ ምስ እስራኤል ተዐሪቖም ተገዝኡ
እቶም ሶርያውያን ከኣ ድሕርዚ ንምርዳእ ደቂ ዓሞን ፈርሁ
ኰነ ድማ ንዓመታኡ በቲ ነገስታት ንውግእ ዚወጹሉ ጊዜ ዳዊት ንዮኣብ ምስኡ ኸኣ ንገላዉኡን ንብዘሎ እስራኤልን ሰደዶ
ንደቂ ዓሞን ኣጥፊኦም ድማ ንራባ ከበብዋ
ዳዊት ግና ኣብ የሩሳሌም ተሪፉ ነበረ
ኰነ ኸኣ ኣጋ ምሸት ዳዊት ካብ ምድቃሱ ተንሲኡ ኣብ ናሕሲ ቤት ንጉስ ኪማላለስ ከሎ ሓንቲ ሰበይቲ ማይ ክትሕጸብ ከላ ኣብቲ ናሕሲ ዀይኑ ረአያ እታ ሰበይቲ ኸኣ ትርኢታ ብዙሕ ጽቡቕ ነበረ
ዳዊት ድማ ልኢኹ ብዛዕባ እታ ሰበይቲ ሐተተ እዚኣስ ባትሴባ ጓል ኤሊዓም ሰበይቲ ኡርያ ሔታዊ ደይኰነትን ከኣ በልዎ
ዳዊት ድማ ልኡኻት ሰዲዱ ወሰዳ ናብኡ ኸኣ ኣተወት ጽጌኣ ተሓጺባ ነበረት እሞ ምስኣ ደቀሰ ናብ ቤታ ድማ ተመልሰት
እታ ሰበይቲ ኸኣ ጠነሰት እሞ ናብ ዳዊት ልኢኻ ድማ ኣነ ጠኒሰ እየ ኢላ ነገረቶ
ሽዑ ዳዊት ናብ ዮኣብ ንኡርያ ሔታዊ ስደደለይ ኢሉ ለአኸሉ
ዮኣብ ከኣ ንኡርያ ናብ ዳዊት ሰደዶ
ኡርያ ናብኡ ምስ መጸ ድማ ዳዊት ብዛዕባ ደሓን ዮኣብን ህዝብን እቲ ሰልፍን ሐተተ
ዳዊት ከኣ ንኡርያ ናብ ቤትካ ውረድ ኣእጋርካውን ተሐጸብ በሎ
ኡርያ ድማ ካብ ቤት ንጉስ ወጸ ካብ ብልዒ ንጉስ ከኣ ደድሕሪኡ ሰዐቦ
ኡርያ ግና ምስ ኲሎም ገላዉ ጐይታኡ ኣብ ኣፍ ቤት ንጉስ ደቀሰ እምበር ናብ ቤቱስ ኣይወረደን
ንዳዊት ኡርያስ ናብ ቤቱ ኣይወረደን ኢሎም ምስ ነገርዎ ድማ ዳዊት ንኡርያ ንስኻ ኻብ መገዲ መጺእካ ደይኰንካን ስለምንታይከ ናብ ቤትካ ዘይወረድካ በሎ
ኡርያ ኸኣ ንዳዊት ታቦትን እስራኤልን ይሁዳን ኣብ ጐጆታት ይነብሩ ኣለዉ ጐይታይ ዮኣብን ገላዉ ገይታይን ከኣ ኣብ ጻሕጻሕታ መሮር ሰፊሮም ኣለዉ ኣነዶ ኽበልዕን ክሰትን ምስ ሰበይተይ ክድቅስን ኢለ ናብ ቤተይ ክአቱ ህያው ከም ዝዀንካ ነፍስኻ ድማ ህያው ከም ዝዀነት እዚ ነገር እዝስ ኣይገብሮን እየ
በሎ
ዳዊት ከኣ ንኡርያ ሎሚውን ኣብዚ ጽናሕ ጽባሕ ድማ ክሰደካ እየ በሎ
ኡርያ ኸኣ በታ መዓልቲ እቲኣን ንጽብሒታን ኣብ የሩሳሌም ተቐመጠ
ዳዊት ምስ ጸውዖ ድማ ኣብ ቅድሚኡ በልዔን ሰተየን ኣስከሮውን
ንምሸቱ ድማ ምስቶም ገላዉ ጐይታኡ ኣብ መደቀሲኡ ኺድቅስ ወጸ ናብ ቤት ግና ኣይወረደን
ኰነ ድማ ንጽብሒቱ ንግሆ ዳዊት ንዮኣብ ደብዳበ ጽሒፉ ብኢድ ኡርያ ሰደደሉ
ኣብታ ደብዳበ ኸኣ ንኡርያ ናብ መንጽር እቲ ብርቱዕ ውግእ ኣእትዎ እሞ ተወጊኡ ምእንቲ ኺመውትሲ ካብ ድሕሪኡ ተመለሱ ኢሉ ጸሐፈ
ኰነ ድማ ዮኣብ ነታ ኸተማ ምስ ከበባ ንኡርያ ናብታ ጀጋኑ ሰባት ከም ዘለውዋ ዝፈለጣ ቦታ ገበሮ ሰብ እታ ኸተማ ኸኣ ወጺኦም ንዮኣብ ተዋግእዎ
ካብቲ ህዝቢ ካብ ገላዉ ዳዊት ገለ ወደቑ ኡርያ ሔታዊውን ሞተ
ሽዑ ዮኣብ ልኢኹ ብዛዕባ እቲ ናይ ውግእ ነገር ኲሉ ንዳዊት ነገሮ
ነቲ ልኡኽ ድማ ከምዚ ኢሉ ኣዘዞ እቲ ናይ ውግእ ነገር ኲሉ ንንጉስ ተዛሪብካ ምስ ወዳእካ ሽዑ ኪኸውን እዩ ንጉስ ኰርዩ እንተ በለካ ስለምንታይከ ኽትዋግኡ ኢልኩም ናብታ ኸተማ ቐረብኩም ካብ ልዕሊ እቲ መንደቕ ከም ዚውርወሩዶ ኣይትፈልጡን ኢኹም እቲ ኣብ ቴቤጽ ዝሞተ ኣቢሜለክ ወዲ የሩበሼት መን እዩ ዝቐተሎ ሰበይቲ ደይኰነትን ካብ ልዕሊ መንደቕ መዲድ ዝደርበየትሉ ስለምንታይ ናብ መንደቕ ቀረብኩም ሽዑ ንስኻ ድማ ጊልያኻ ኡርያ እቲ ሔታዊ ኸኣ ሞይቱ በሎ
እቲ ልኡኽ ድማ ከደ መጺኡ ኸኣ እቲ ዮኣብ ዝለአኾ ዂሉ ንዳዊት ነገሮ
እቲ ልኡኽ ድማ ንዳዊት እቶም ሰባት በርቲዖምናስ ናባና ናብ መሮር ወጹ ንሕና ኸኣ ክሳዕ እቲ ኣፍ ደገ ደፋእናዮም
እቶም ወርወርቲ ድማ ንገላዉኻ ኻብ ልዕሊ መንደቕ ወርወሩሎም ካብቶም ገላዉ ንጉስ ከኣ ሞቱ ጊልያኻ ኡርያ እቲ ሔታዊ ድማ ሞይቱ በሎ
ሽዑ ዳዊት ነቲ ልኡኽ ንዮኣብ ከምዚ በሎ ሴፍ ሓንሳእ ነዚ ሓንሳእ ከኣ ነቲ እዩ ዚውድእ እሞ እዚ ነገር እዚ ኽፉእ ኰይኑ ኣይርኤኻ ነታ ኸተማ ኣጽኒዕካ ተዋግኣያን ኣፍርሳን
ንስኻውን ኣጽንዓዮ በሎ
ሰበይቲ ኡርያ ኸኣ ኡርያ ሰብኣያ ኸም ዝሞተ ምስ ሰምዔት ንሰብኣያ በኸየትሉ
ሓዘና ምስ ሐለፈ ድማ ዳዊት ልኡኹ ናብ ቤቱ ወሰዳ
ሰበይቱ ኸኣ ኰነት ወዲ ድማ ወለደትሉ
እዚ ዳዊት ዝገበሮ ነገር ግና ኣብ እግዚኣብሄር ክፉእ ኰይኑ ተራእየ
እግዚኣብሄር ድማ ንናታን ናብ ዳዊት ለአኾ
ንሱ ኸኣ ናብኡ አትዩ በሎ ኣብ ሓንቲ ኸተማ ኽልተ ሰብኣይ ነበሩ እቲ ሓደ ሃብታም እቲ ሓደ ድማ ድኻ
እቲ ሃብታም ኣዝየን ብዙሓት ኣባጊዕን ኣሓን ነበራኦ
እቲ ድኻ ግና ብጀካ ዝዐደጋ ሓንቲ ንእሽቶ ሽበን ገለ እኳ ኣይነበራኦን
ንሱ ኣዕበያ ምስኡን ም ስ ደቁን ከኣ ብሓደ ዐበየት ካብ ቊራሱ ትበልዕ ካብ ዋንጫኡውን ትሰቲ ኣብ ሕቚፉ ድማ ትድቅስ ንእኡ ኸም ጓሉ ነበረት
እቲ ሃብታም ሰብኣይ በዓል መገዲ ምስ መጾ ኸኣ ነቲ ዝመጾ በዓል መገዲ ኻብተን ኣባጊዑን ካብተን ኣሓኡን ወሲዱ ኸየዳልወሉስ በቐቐን ነታ ሽበን እቲ ድኻ ወሲዱ ግና ነቲ ዝአተዎ ሰብአይ ኣዳለወሉ
ሽዑ ዂራ ዳዊት ኣብቲ ሰብአይ ኣዝዩ ነደደ ንናታን ከኣ እቲ እዚ ዝገበረ ሰብአይ ወዲ ሞት ከም ዝዀነ ህያው እግዚኣብሄር እዩ እዚ ነገር እዚ ስለ ዝገበረን ድንጋጽዉን ስለ ዘይገበሮን ኣብ ክንዲ እታ ሽበን ኣርባዕተ ገይሩ ይኽሐስ በሎ
ሽዑ ናታን ንዳዊት በሎ እቲ ሰብአይ እቲ ንስኻ ኢኻ
እግዚኣብሄር ኣምላኽ እስራኤል ከምዚ ይብል ኣሎ ኣብ ልዕሊ እስራኤል ንጉስ ክትከውን ኣነ ቐባእኩኻ ካብ ኢድ ሳኦልውን ኣድሓንኩኻ
ቤት ጐይታኻ ድማ ሀብኩኻ ኣነስቲ ጐይታኻውን ኣብ ሕቚፍኻ ኣንበርኩልካ ቤት እስራኤልን ይሁዳን ድማ ሀብኩኻ
እዚ እንተ ውሒዱ ኸኣ ከምኡ ኻልእ ምወሰኽኩልካ ነይረ
ስለምንታይ ኢኻ እቲ ኣብ እግዚኣብሄር ክፉእ ኰይኑ እተራእየ ኽትገብርሲ ቃሉ ዝነዐቕካ ንኡርያ ሔታዊ ብሴፍ ቀቲልካስ ንሰበይቱ ሰበይትኻ ኽትከውን ወሰድካያ
ንእኡ ግና ብሴፍ ደቂ ዓሞን ቀተልካዮ
እምበአርስኸ ስለ ዝነዐቕካኒ ንሰበይቲ ኡርያ ሔታዊ ድማ ሰበይትኻ ኽትከውን ስለ ዝወሰድካያ ሴፍ ካብ ቤትካ ንዘለአለም ኣየግልስን
እግዚኣብሄር ከምዚ ይብል ኣሎ እንሆ ካብ ቤትካ ኽፉእ ከተንስአልካ እየ ነንስትኻ ኣብ ቅድሜኻ ወሲደ ንብጻይካ ኽህቦ እየ ንሱ ኸኣ ምስተን ኣንስትኻ ኣብ ቅድሚ እዛ ጸሓይ እዚአ ኺድቅስ እዩ
ንስኻ ብስዉር ጌርካዮ ኢኻ እሞ ኣነ ግና ነዚ ነገር እዚ ኣብ ቅድሚ ብዘሎ እስራኤልን ኣብ ቅድሚ ጸሓይን ክገብሮ እየ
ሽዑ ዳዊት ንናታን ንእግዚኣብሄር በደልኩ በሎ
ናታን ድማ ንዳዊት እግዚኣብሄር ከኣ በደልካ ኣርሒቑልካ እዩ ኣይትመውትን ኢኻ
ግናኸ በዚ ነገር እዚ ንጸላእቲ እግዚኣብሄር ኣዚኻ መላገጺ ስለ ዝሀብካዮም እቲ ተወሊዱልካ ዘሎ ወዲ ርግጽ ኪመውት እዩ በሎ
ናታን ከኣ ናብ ቤቱ ኸደ
ነቲ ሰበይቲ ኡርያ ንዳዊት ዝወለደትሉ ቘልዓ ድማ እግዚኣብሄር ወቕዖ እሞ ኣዝዩ ተወጽዔ
ሽዑ ዳዊት ምእንቲ እቲ ቘልዓ ናብ ኣምላኽ ጸለየ ዳዊት ከኣ ጾም ጾመ አትዩ ድማ ኣብ ምድሪ በጥ ኢሉ ሐደረ
እቶም ዓበይቲ ቤቱ ኸኣ ካብ ምድሪ ኼተንስእዎ ኢሎም ቈሙ
ንሱ ግና ኣይፈተወን እንጌራውን ምሳታቶም ኣይበልዔን
ኰነ ድማ በታ ሳብዐይቲ መዓልቲ እቲ ሕጻን ሞተ እቶም ገላዉ ዳዊት ከኣ እንሆ እቲ ሕጻን ብህይወቱ ኸሎ ተዛሪብካዮ እኳ ቓልና ዘይሰምዔስ ከመይ ኢልና ደአ እቲ ሕጻን ሞይቱ ክንብሎ ኢና ገለ ኽፉእ ከይገብር ኢሎም እቲ ሕጻን ከም ዝሞተ ኸይነግርዎ ፈርሁ
ዳዊት ግና እቶም ገላዉኡ ነሓድሕዶም ሕሹኽሹዂ ኪብሉ ምስ ረአየ እቲ ሕጻን ከም ዝሞተ ኣስተውዐለ
ዳዊት ከኣ ነቶም ገላዉኡ እቲ ሕጻንዶ ሞይቱ በሎም
ንሳቶም ከኣ ሞይቱ በሉ
ሽዑ ዳዊት ካብ ም ድሪ ተንሲኡ ተሐጽበን ተለኽየን ክዳውንቱ ድማ ለወጠ ናብ ቤት እግዚኣብሄር አትዩ ኸኣ ሰገደ
ናብ ቤቱ መጺኡውን ዚብላዕ ደለየ እንጌራ ድማ ኣቕረቡሉ እሞ በልዔ
ሽዑ እቶም ገላዉኡ እዚ እትገብሮ ዘሎኻ ነገር እንታይ እዩ እቲ ሕጻን ብህይወቱ ኸሎ ምእንታኡ ጾምካን በኼኻን እቲ ሕጻን ምስ ሞተ ግና ንሲእካ እንጌራ በላዕካ በልዎ
ንሱ ኸኣ መን ይፈልጥ እግዚኣብሄር እንተ መሐረኒ እቲ ሕጻን ድማ እንተ ሐወየ ኢለ ነበርኩ እሞ ስለዚ እቲ ሕጻን ገና ብህይወቱ ኸሎ ጾም ኩን በኼኹን
ሕጂ ኸኣ ንሱ ሞይቱ ንም ንታይ ኢለ እጸውም ደጊም ዶ ኸምልሶ ይከአለኒ እዩ ኣነ ናብኡ እኸይድ እምበር ንሱስ ናባይ ኣይኪምለስን እዩ በለ
ዳዊት ድማ ንሰበይቱ ባትሴባ እጸናንዓ ናብኣ ኣትዩ ኸኣ ምስአ ደቀሰ ወዲ ድማ ወለደትሉ ስሙ ኸኣ ሰሎሞን ኢሉ ሰመዮ እግዚኣብሄር ድማ ፈተዎ
ብነብዪ ናታን ልኢኹ ኸኣ ምእንቲ እግዚኣብሄር ኢሉ ስሙ የዲድያ ሰመዮ
ዮኣብ ድማ ንራባ ናይ ደቂ ዓሞን ተዋግኣ ነታ ከተማ ንጉስ ከኣ ወሰዳ
ዮኣብ ድማ ናብ ዳዊት ልኡኽ ሰዲዱ ንራባ ተዋጊኤያ ነታ ኸተማ ማይውን ሒዘያ
ሕጂ ኸኣ ነዛ ኸተማ ኣነ ምእንቲ ኸይሕዛ እሞ ስመይ ኣብአ ኸይጽዋዕሲ ነቲ ዝተረፈ ህዝቢ ኣኪብካ ነዛ ኸተማ ኽበባ ሓዛ ድማ በሎ
ዳዊት ከኣ ንብዘሎ ህዝቢ ኣኽቲቱ ናብ ራባ ገስገሰ እሞ ተዋጊኡ ሓዛ
ንዘውዲ ንጉሶም ከኣ ካብ ርእሱ ወሰዶ ሚዛኑ ድማ ሓደ መኽሊት ወርቂ ነበረ ክቡር ኣዕናቚ ከኣ ነበሮ ኣብ ርእሲ ዳዊት ድማ ገበርዎ
ካብታ ኸተማ ኸኣ ኣዝዩ ብዙሕ ምርኮ ኣውጽኤ
ነቶም ኣብ ውሽጣ ዝነበሩ ህዝቢውን ኣውጺኡ ኣብ ትሕቲ መጋዛትን ሰረገላታት ሓጺንን ምሳውርቲ ሓጺንን ገበሮም ናብ ናይ ጡብ እቶን ከኣ ኣሕለፎም
ንዂለን ከተማታት ደቂ ዓሞን ድማ ከማኡ ገበረ
ድሕርዚ ዳዊትን ብዘሎ እቲ ህዝብን ናብ የሩሳሌም ተመልሱ
ድሕርዚ ኸኣ ዀነ ንኣቤሴሎም ወዲ ዳዊት ታማር ዝስማ መልክዔኛ ሓብቲ ነበረቶ ኣምኖን ወዲ ዳዊት ከኣ ኣፍቀራ
ንሳ ድንግል ነበረት እሞ ኣምኖን ገለ ኺገብራ ኸም ዘይከአሎ ስለ እተራእዮ ኣምኖን ብምኽንያት ሓብቱ ታማር ክሳዕ ዚሐምም ሓሳቡ ኣዕገርገሮ
ኣምኖን ድማ ዮናዳብ ዝስሙ ወዲ ሺምዓ ሓው ዳዊት ፈታዊ ነበሮ
ዮናዳብ ከኣ ኣዝዩ ብልሂ ሰብኣይ ነበረ
ንሱ ድማ አታ ወዲ ንጉስ ካብ መዓልቲ ንመዓልቲ ኸምዚ እትዐብር እንታይ ኴንካ ኢኻ ኣይትነግረንንዶ በሎ
ኣምኖን ከኣ ኣነስ ብፍቕሪ ታማር ሓብቲ ሓወይ ኣቤሴሎም እየ በሎ
ዮናዳብ ድማ በሎ ሓሚመ ኢልካ ኣብ ዓራትካ ደቅስ ኣቦኻ ኺርእየካ ኢሉ ምስ መጸ ኸኣ በጃኻ ሓብተይ ታማር እንጌራ ኽትህበኒ ትምጻእ ነቲ ብልዒ ድማ ምእንቲ ኽርእዮስ ኣብ ቅድሚ ዓይነይ ተዳልዎ ብኢዳ ኸኣ ከተብልዓኒ በሎ
ኣምኖን ድማ ሐሚመ ኢሉ ደቀሰ
ንጉስ ንኣምኖን ኪርእዮ ኢሉ ምስ መጸ ኸኣ ኣምኖን ንንጉስ በጃኻ ታማር ሓብተይ ኣብ ቅድሚ ዓይነይ ክልተ ቕቻ ኽትገብረለይ ብኢዳ ድማ ክበልዕሲ ትምጻኣኒ በሎ
ሽዑ ዳዊት ናብ ቤት ናብ ታማር ልኡኽ በጃኺ ናብ ቤት ኣምኖን ሓውኩ ኺዲ እሞ ዚብላዕ ግበርሉ በላ
ታማር ከኣ ናብ ቤት ኣምኖን ሓዋ ኸደት ንሱ ድማ ደቂሱ ነበረ
ንሳ ኸኣ ብሑቚ ወሲዳ ኣቘምጢዓ ኣብ ቅድሚ ዓይኑ ድማ ቅጫታት ገይራ ነቲ ቕጫታት ኣብሰለቶ
ነቲ መቚሎ ወሲዳ ኸኣ ናብ ቅድሚኡ ገልበጠቶ
ንሱ ግና ምብላዕ ኣበየ
ኣምኖን ድማ ኲሉ ሰብ ካባይ ኣውጽኡለይ በለ
ኲሉ ሰብ ከኣ ካብኡ ወጸ
ኣምኖን ድማ ንታማር እቲ ብልዒ ብኢድኪ ኽበልዕሲ ናብ ሕልፍኚ ኣእትውዮ በላ
ታማር ከኣ ነቲ ዝገበረቶ ቕጫ ወሲዳ ናብ ሕልፍኚ ናብ ሓዋ ኣምኖን ኣእተወቶ
ኪበልዕ ም ስ ቀረበትሉ ድማ ቀጥ ኣቢሉ ሒዙ ሓብተይ ንዒ ም ሳይ ደቅሲ በላ
ንዳ ኸኣ ኣይፋልካን ሓወየ ኣይተነውረኒ ከምዚ ዝበለ ኣብ እስራኤል ኣይግበርን እዩ እሞ ነዚ ዕሽነት እዝስ ኣይትግበሮ
ነዚ ነውረይ ተሰኪመኸ ኣነ ናበይ ክኸይድ እየ ንስኻውን ከም ሓደ ኻብቶም ኣብ እስራኤል ዘለዉ ዓያሱ ኽትከውን ኢኻ
ሕጂ ኸኣ በጃኻ ንጉስ ንኣይ ኣይኸልኣካን እዩ እሞ ንእኡ ንገሮ በለቶ
ንሱ ግና ዘረባአ ኺሰምዕ ኣይፈተወን ኣብአ ሐይሉስ ዐመጻ ምስአ ድማ ደቀሰ
ድሕርዚ ኣምኖን ኣዝዩ ብዙሕ ጽልኢ ጸልአ እሞ ካብቲ ዘፍቀራ ፍቕሪ እቲ ዝጸልአ ጽልኢ በዝሔ
ኣምኖን ድማ ተንስኢ ኪዲ በላ
ንዳ ኸኣ ንኣይ ብምስዳድካ ኻብቲ ቕድም ዝገበርካኒ እዚ ዝገደደ ኽፉእ እዚ ኣይትግበረኒ በለቶ
ንሱ ግና ኪሰምዓ ኣይፈተወን
ነቲ ዜገልግሎ ጊልያኡ ጸዊዑ ድማ በጃኻ ነዚኣ ኻባይ ንግዳም ኣውጽአለይ ድሕሪአ ኸኣ ነቲ ማዕጾ ዕጸዎ በሎ
ኣዋልድ ንጉስ ደናግል ከለዋ ኸምኡ ዝበለ ቐመውሽ ይኽደና ስለ ዝነበራ ንሳ ኸኣ ወለል ዚብል ቀምሽ ተኸዲና ነበረት
ሽዑ እቲ ጊልያኡ ንግዳም ኣውጽአ ነቲ ማዕጾ ድማ ብድሕሪአ ዐጸዎ
ታማር ድማ ሐመዂስቲ ኣብ ርእሳ ነስነሰት ነቲ ነቲ ተኸዲናቶ ዝነበረት ወለል ዚብል ቀምሽ ከኣ ቀደደቶ ክትከይድ ከላ ድማ ኢዳ ኣብ ርእሳ ገይራ እናአእወየት ከደት
ኣቤሴሎም ሓዋ ኸኣ ኣምኖን ሓውኪዶ ምሳኺ ነይሩ እዩ ሕጂ ግና ሓብተይ ንሱ ሓውኪ እዩ ስቕ በሊ ነዚ ነገር እዚ ኣብ ልብኺ ኣይትሐዝዮ በላ
ታማር ድማ ብጒህይታ ኣብ ቤት ኣቤሴሎም ሓዋ ተቐመጠት
ንጉስ ዳዊት ግና እዚ ነገር እዚ ዂሉ ምስ ሰምዔ ኣዝዩ ተናደደ
ኣቤሴሎም ከኣ ኣምኖን ንታማር ሓብቱ ስለ ዝዐመጻ ጸሊእዎ ነበረ እሞ ኣቤሴሎም ንኣምኖን ጽቡቕ ኰነ ወይ ክፉእ ኣይተዛረቦን
ኰነ ድማ ኣቤሴሎም ድሕሪ ኽልተ ዓመት ኣብ ጥቓ ኤፍሬም ኣብ ዘላ በዓልሓጾር ቈረጽቲ ኣባጊዕ ነበርዎ
ኣቤሴሎም ከኣ ንዅሎም ደቂ ንጉስ ዐደሞም
ኣቤሴሎም ድማ ናብ ንጉስ መጺኡ በጃኻ ንጉስን ገላዉኡን ምስ ጊልያኻ ይኺዱ በሎ
ንጉስ ከኣ ንኣቤሴሎም ኣይፋልካን ወደይ ከይንኸብደካ ዂላትናስ ኣይንኸይድን ኢና በሎ
ግዲ ኸኣ በሎ
ንሱ ግና መረቖ ደአ እምበር ኪኸይድሲ ኣይፈተወን
ሽዑ ኣቤሴሎም እዚ እንተ ዘይኰነስ በጃኻ ኣምኖን ሓወይ ምሳና ይኺድ በሎ
ንጉስ ድማ ስለምንታይ እዩ ምሳኻ ዚኸይድ በሎ
ኣቤሴሎም ግና ግዲ በሎ ሽዑ ንኣምኖንን ንዂሎም ደቂ ንጉስን ምስኡ ይኺዱ ሐደጎም
ኣቤሴሎም ድማ ንገላዉኡ ርአዩ ልቢ ኣምኖን ብወይኒ ምስ ተሐጐሰ ሽዑ ኣስተብህሉ ኣነ ንአምኖን ቅተልዎ ምስ በልኩኹም ከኣ ኣይትፍርሁ ቅተልዎ ኣነ ደይኰንኩን ዝእዝዘኩም ዘሎኹ ጽንዑ ሓያላት ድማ ኹኑ በሎም
ገላዉ ኣቤሴሎም ዝአዘዞም ገበርዎ
ሽዑ እቶም ደቂ ንጉስ ኲሎም ተንሲኦም ነፍሲ ወከፍ በበቕሎም ሰሪሮም ሀደሙ
ኰነ ኸኣ ገና ኣብ መገዲ ኸለዉ ንዳዊት ኣቤሴሎም ንዂሎም ደቂ ንጉስ ሓደ እኳ ኸይተረፈ ቐቲልዎም ዚብል ወረ መጸ
ሽዑ ንጉስ ተንሲኡ ኽዳኑ ቐደደ ኣብ ምድሪ ድማ ወደቐ
ኲሎም ገላዉኡ ኸኣ ክዳውንቶም ቀዲዶም ምስኡ ደው በሉ
ዮናዳብ ወዲ ሺምዓ ሓው ዳዊት ግና ከምዚ ኢሉ ተዛረበ እዝስ ካብታ ኣምኖን ንሓብቱ ታማር ዝዐመጸላ መዓልቲ ጀሚሩ ብአፍ ኣቤሴሎም ተመዲቡ ዝነበረ እዩ እሞ ኣምኖን ጥራይ እዩ ዝሞተ እምበር ኲሎም እቶም ኣጒባዝ ደቂ ንጉስ ከም ዝሞቱስ ጐይታይ ኣይበል
እምበአርሲ ሕጂ ጐይታይ ንጉስ ኣምኖን ጥራይ እዩ ዝሞተ እምበር ኲሎም ደቂ ንጉስ ሞይቶም ኢሉ ነዚ ነገር ኣዚ ኣብ ልቡ ኣየንብሮ በሎ
ኣቤሴሎም ግና ሀደመ
እቲ ዚጥምቶ ዝነበረ ጐበዝ ኣዒንቱ ቛሕ እንተበለ ድማ እንሆ በታ ብድሕሪኡ ብሸነኽ ከረን ዘላ መገዲ ኣቢሉ ብዙሕ ህዝቢ ኺመጽእ ረአየ
ዮናዳብ ከኣ ንንጉስ ደቂ ንጉስኪ እነዉ ይመጹ ኣለዉ ከምቲ ጊልያኻ ዝበሎ ከምኡ ዀነ በሎ
ኰነ ድማ ዘረባኡ ምስ ወድኤ እነዉ እቶም ደቂ ንጉስ አተዉ ቃሎም ዓው ኣቢሎም ከኣ በኸዩ
ንጉስን ኲሎም ገላዉኡን ድማ ኣዝዩ ብርቱዕ ብኽያት በኸዩ
ኣቤሴሎም ግና ሀዲሙ ናብ ታልማይ ወዲ ዓሚሑር ንጉስ ጌሹር ከደ
ዳዊት ከኣ ንወዱ ዂሉ መዓልቲ ይሐዝነሉ ነበረ
ኣቤሴሎም ከኣ ሀዲሙ ናብ ጌሹር ከደ ኣብአ ኸኣ ስለስተ ዓመት ነበረ
ንጉስ ዳዊት ድማ ብዛዕባ ሞት ኣምኖን ስለ እተደበሰ ናብ ኣቤሴሎም ምውጻእ ሐደጎ
ዮአብ ወዲ ጽሩያ ድማ ልቢ ንጉስ ናብ ኣቤሴሎም ኣቢሉ ኸም ዝዘንበለ ፈለጠ
ዮኣብ ከኣ ናብ ተቆዓ ልኢኹ ኻብኣ ብልሂ ሰበይቲ ወሰደ እሞ በጃኺ ሕዘኒ ክዳን ሓዘንውን ተኸደኒ በጃኺ ዘይቲ ድማ ኣይትለኸዪ ብምዉት ነዊሕ ዘበን ከም ዝሐዘነት ሰበይቲ ደአ ኹኒ
ናብ ንጉስ ኣቲኺ ኸአ ከምዚ ዝበለ ነገር ተዛረብዮ ኢሉ ዮአብ ነቲ ዘረባ ኣብ ኣፋ ኣንበሮ
እታ ተቆዓዊት ሰበይቲ ድማ ንንጉስ ተዛረበቶ ብገጻ ናብ ምድሪ ተደፊአ ኸኣ ፍግም በለት ዎ ንጉስ ርድአኒ ድማ በለቶ
ንጉስ ከኣ እንታይ ኴንኪ ኢኺ በላ
ንሳ ድማ በለት ብሓቂ ኣነ ሰብአየይ ዝሞተኒ መበለት ሰበይቲ እየ
ገረድካ ኸኣ ክልተ ወዲ ነበሩኒ ንሳቶም ኣብ ማእከሎም ኰይኑ ዚፈላልዮም ኣብ ዜብሉ መሮር ተበአሱ እሞ እቲ ሓደ ነቲ ሓደ ወቒዑ ቐተሎ
እንሆ ኸኣ ንገረድካ ብዘለዉ ዓሌቱ ተንሲኦም ነዚ ቐታል ሓዉ ምእንቲ እታ ዝቐተላ ነፍሲ ሓዉ ኽንቀትሎ ነቲ ወራስስ ከነጥፍኦ ሀብና ይብሉ ኣለዉ
ከምኡ ነቲ ተሪፉኒ ዘሎ እያድ የጥፍኡ ንሰብአየይ ከኣ ስም ኰነ ተረፍ ኰነ ኣብ ልዕሊ ምድሪ ኣይሐድጉሉን
ሽዑ ንጉስ ነታ ሰበይቲ ንቤትኪ ኺዲ ኣነ ድማ ብዛዕባኺ ኽእዝዝ እየ በላ
እታ ተቆዓዊት ሰበይቲ ኸኣ ንንጉስ ጐይታይ ንጉስ እቲ ኣበሳ ኣብ ልዕለይን ኣብ ልዕሊ ቤት ኣቦይን ይኹን ንጉስ ምስ ዝፋኑ ግና ንጹህ ይኹን በለቶ
ንጉስ ድማ ነዚ ዚዛረበኪ ናባይ ኣምጽእዮ መሉሱ ኸኣ ኣይትንክየክን እዩ በላ
ንሳ ድማ በጃኻ እቲ ፈዳይ ደም ም ጥፋእ ከየብዝሕ እሞ ንወደይ ከይቀትሎስ ንጉስ ንእግዚኣብሄር ኣምላኽካ ይዘክር በለቶ
ንሱ ድማ ካብ ወድኺ ሓንቲ ጸጒሪ እኳ ኣብ ምድሪ ኸም ዘይትወድቕ ህያው እግዚኣብሄር እዩ በላ
ሽዑ እታ ሰበይቲ በጃኻ ገረድካ ንጐይታይ ንጉስ ሓደ ነገር ትዛረቦ በለት
ንሱ ኸኣ ተዛረቢ በለ
እታ ሰበይቲ ድማ በለት ስለምንታይከ ንህዝቢ ኣምላኽ ከምዚ ሐሰብካሉ ንጉስ ነቲ ኻብኡ እተሰጐ ኸይመልሶስ እዚ ነገር እዚ ብምዝራቡ ንጉስ ከም በዳሊ እዩ
ግዲ ኽንመውት ኢና እሞ ከምቲ ኣብ ምድሪ ዝፈሰሰ ዘይሕፈስ ማይ ኢና
ኣምላኽ ድማ ንነፍሲ ኣይወስድን ግናኸ እቲ እተሰጐ ኻብኡ ኸይድርበ ኣጸቢቑ ይሐስብ እዩ
ሕጂ ኸኣ እቲ ህዝቢ ስለ ዘፍርሃኒ እየ እዚ ነገር እዚ ንጐይታይ ንጉስ ክዛረብ ኢለ ዝመጻእኩ
ገረድካ ኸኣ ንንጉስ ደአ ኽዛረቦ ንጉስ ምናልሽ ዘረባ ገረዱ ይገብሮ ይኸውን በለት
ካብ ኢድ እቲ ንኣይን ንወደይን ካብ ርስቲ ኣምላኽ ኬጥፍኣኒ ዚደሊ ዘሎ ሰብኣይ ከኣ ንጉስ ንገረዱ ንምድሓን ኪሰምዕ እዩ
ገረድካ ድማ ጐይታይ ንጉስ ጽቡቕን ክፉእን ንም ስማዕ ከም መልአኽ ኣም ላኽ እዩ እሞ ቃል ጐይታይ ንጉስ ኬዕርፈኒ እዩ
እግዚኣብሄር ኣምላኽካ ኸኣ ምሳኻ ይኹን በለት
ሽዑ ንጉስ ነታ ሰበይቲ በጃኺ እዚ ኣነ ዝሐተኪ ነገር ኣይትሕብእለይ ኢሉ መለሰላ
እታ ሰበይቲ ኸኣ ጐይታይ ንጉስ ይዛረብ ደአ በለት
እቲ ንጉስ ድማ በዚ ዂሉስ ኢድ ዮአብከ ምሳኺዶ የሎን በለ
እታ ሰበይቲ ኸኣ ከምዚ ኢላ መለሰት ጐይታይ ንጉስ ህይወት ነፍስኻ ጊልያኻ ዮአብ ንሱ ኣዚዙኒ እዩ እዚ ዂሉ ነገር እዚውን ንሱ ኣብ ኣፍ ገረድካ ኣንቢርዎ እዩ እሞ ካብቲ ጐይታይ ንጉስ እተዛረቦ ዂሉ ሓደ እኳ ንየማን ኰነ ንጸጋም ዜብል የልቦን
ገጽ እዚ ነገር እዚ ገበረ
ጐይታይ ከኣ ነቲ ኣብ ምድሪ ዚግበር ዘበለ ንምፍላጥ ከም ጥበብ መልአኽ ኣምላኽ ጥበበኛ እዩ
ሽዑ ንጉስ ንዮኣብ እንሆ ሕጂ እዚ ነገር እዚ ገበርኩ ኪድ እሞ ነቲ መንእሰይ ንኣቤሴሎም ምለሶ በሎ
ዮኣብ ድማ ብገጹ ናብ ምድሪ ተደፊኡ ፍግም በለ ንንጉስ ከኣ መረቖ ዮኣብ ድማ ጐይታይ ንጉስ ንጉስ ዘረባ ጊልያኡ ብምግባሩ ጊልያኻ ኣብ ቅድሜኻ ሞገስ ከም ዝረኸበ ሎሚ ፈለጠ በለ
ዮኣብ ከኣ ተንሲኡ ናብ ጌሹር ከደ ንኣቤሴሎም ድማ ናብ የሩሳሌም ኣምጽኦ
ንጉስ ከኣ ናብ ቤቱ ይኺድ ገጸይ ግና ኣይርኤ በለ
ኣቤሴሎም ከኣ ናብ ቤቱ ኸደ ገጽ ንጉስ ከኣ ኣይረአየን
ኣብ ብዘሎ እስስራኤል ድማ ከም ኣቤሴሎም ገይሩ ውቃቤኡ ኣዝዩ እተናእደ ሰብ ኣይነበረን ካብ ከብዲ እግሩ ኽሳዕ መንበስበስታ ርእሱ ገለ እንታ ኣይነበሮን
እቲ ጸጒሪ ርእሱ ድማ ይኸብዶ ነበረ እሞ ቈረጾ ድማ ነቲ ጸጒሪ ርእሱ መዘኖ ብሚዛን ንጉስ ከኣ ክልተ ሚእቲ ሲቃል ኰነ
ንኣቤሴሎም ድማ ሰለስተ ወድን ታማር ዝስማ ሓንቲ ጓልን ተወልዱሉ ንሳ ትርኢታ ውቅብቲ ሰበይቲ ነበረት
ኣቤሴሎም ከኣ ገጽ ንጉስ ከይረአየ ኣብ የሩሳሌም ክልተ ዓመት ተቐመጠ
ኣቤሴሎም ድማ ናብ ንጉስ ኪሰዶ ደልዩ ንዮአብ ለአኸሉ
ንሱ ግና ናብኡ ኺመጽእ ኣይፈተወን
መሊሱ ድማ ካልኣይ ሳዕ ለአከሉ ንሱ ግና ኪመጽእ ኣይፈተወን
ሽዑ ንገላዉኡ ርአዩ ዮኣብ ኣብ ጥቓ እታ ናተይ ግራት ኣላቶ ኣባ ድማ ስገም ኣለዎ እሞ ኬድኩም ሓዊ ም ለሱሉ በሎም
እቶም ገላዉ ኣቤሴሎም ከኣ ነታ ግራት ሓዊ መለሱላ
ሽዑ ዮኣብ ተንሲኡ ንኣቤሴሎም ናብ ቤቱ መጾ እሞ እዞም ገላዉኻ ንግራተይ ሓዊ ዝመለሱላ ስለምንታይ እዩ በሎ
ኣቤሴሎም ድማ ንዮኣብ ስለምንታይ ደአ ኻብ ጌሹር መጻእኩ ንኣይሲ ገና ኣብኡ እንተ ዝህሉ ምሔሸኒ ነይሩ
ሕጂ ኸኣ ገጽ ንጉስ ክርኢ እደሊ ኣሎኹ ኣበሳ ተረኺቡኒ እንተ ዀይኑ ድማ ይቕተለኒ ክትብለለይ እንሆ ናብ ንጉስ ክሰደካ ንዓ ናብዚ ኢለ ለአኽኩልካ በሎ
ዮኣብ ከኣ ናብ ንጉስ አትዩ እዚ ነገሮ
ንኣቤሴሎም ድማ ጸውዖ ንሱ ኸኣ ናብ ንጉስ መጺኡ ኣብ ቅድሚ ንጉስ ብገጹ ናብ ምድሪ ተደፊኡ ፍግም በለ
እቲ ንጉስ ከኣ ንኣቤሴሎም ሰዐሞ
ድሕርዚ ኸኣ ዀነ ኣቤሴሎም ሰረገላን ኣፍራስን ቀቅድሚኡ ዚጐዩ ሓም ሳ ሰብአይን ገበረ
ኣቤሴሎም ድማ ኣንጊሁ ተንሲኡ ኣብ ጥቓ መገዲ እታ ደገ ደው ይብል ነበረ
ኰነ ድማ ባእሲ ዝነበሮ እሞ ኪፍረድ ኢሉ ናብ ንጉስ ንዝመጸ ዘበለ ሰብ ኣቤሴሎም ናብኡ ጸዊዑ ንስኻ ኻብ ኣየናይ ከተማ ኢኻ በሎ
ንሱ ኸኣ ጊልያኻ ኻብ ሓደ ነገድ እስራኤል እዩ በለ
ኣቤሴሎም ድማ ርኤ ነገርካስ ጽቡቕን ቅኑዕን ነይሩ ግናኸ ካብ ንጉስ እተአዘዘ ዚሰምዓካ ደአ የልቦን ይብሎ ነበረ
ኣቤሴሎም ከኣ ነፍሲ ወከፍ ባእሲ ወይ ዚፍረድ ነገር ዘለዎ ሰብ ናባይ ኪመጽእ እሞ ሓቂ ኽፈርደሉስ ኣብዛ ሃገር እሞ መን ፈራዲ ይገብረኒ ይብል ነበረ
ኰነ ድማ ኪሰግደሉ ኢሉ ንዝቐረቦ ሰብ ኢዱ ዘርጊሑ ሒዙ ይስዕሞ ነበረ
ኣቤሴሎም ከኣ ናብ ንጉስ ኪፍረድ ኢሉ ንዝመጸ ዂሉ እስራኤል ከምዚ ነገር እዚ ይገብረሉ ነበረ
ኣቤሴሎም ከኣ ከም ዚ እናገበረ ልቢ ሰብ እስራኤል ሰረቐ
ኰነ ድማ ኣብ መወዳእታ ኣርብዓ ዓመት ኣቤሴሎም ንንጉስ ጊልያኻ እቲ ኣብ ጌሹር ናይ ሶርያ ኸሎኹ እግዚኣብሄር ንየሩሳሌም ርግጽ እንተ ደአ መሊሱንስ ንእግዚኣብሄር ከገልግሎ እዩ ኢለ መብጸዓ ተማባጺዔ ነይረ እየ እሞ እቲ ንእግዚኣብሄር እተማባጻዕኩሉ መብጽዓ ኣብ ኬብሮን ክፍጽሞ ክኸይድ እልምነካ ኣሎኹ በሎ
ንጉስ ከኣ ብሰላም ኪድ በሎ
ተንሲኡ ድማ ናብ ኬብሮን ከደ
ኣቤሴሎም ግና ናብ ኲሎም ነገዳት እስራኤል ሰለይቲ ልኢኹ ደሃይ መለኸት ምስ ሰማዕኩም ኣቤሴሎም ኣብ ኬብሮን ነጊሱ በሉ በሎም
ምስ ኣቤሴሎም ድማ ክልተ ሚእቲ ዕዱማት ሰባት ካብ የሩስሌም ከዱ ንዳቶም ከኣ ብዛዕባ እዚ ነገር እዚ ገለ ኸይፈለጡ ብገርሆም ከዱ
ኣቤሴሎም መስዋእትታት ሕሩድ ኪስውእ ከሎ ድማ ልኢኹ ንኣሒቶፌል ጊሎናዊ ናይ ዳዊት መኻሪ ካብ ከተማኡ ካብ ጊሎ ጸውዖ
እቲ ምምሕሓል ከኣ በርትዔ
እቲ ምስ ኣቤሴሎም ዚኸይድ ዝነበረ ህዝቢ ድማ እናበዝሔ ኸደ
ሓደ ወረኛ ናብ ዳዊት መጺኡ ኸኣ ልቢ ሰብ እስራኤል ደድሕሪ ኣቤሴሎም ስዒቡ እዩ በለ
ሽዑ ዳዊት ነቶም ምስኡ ኣብ የሩሳሌም ዝነበሩ ዂሎም ገላዉኡ ተንስኡ ንህደም ካብ ቅድሚ ኣቤሴሎም መውጽኢ የብልናን እሞ ቀልጢፉ ሓደጋ ኸይወድቀና ክፉእ ድማ ከየምጽአልና ነዛ ኸተማውን ብስሕለት ሴፍ ከይወቕዓስ ቀልጥፍ ንኺድ በሎም
እቶም ገላዉ ንጉስ ከኣ ንንጉስ ጐይታይ ንጉስ ዝደለዮ ዘበለ ዂሉ ንምግባር እነዉ ገላዉኻ ተዳልዮም ኣለዉ በልዎ
ንጉስ ድማ ወጸ ብዘሎ ቤተ ሰቡውን ደድሕሪኡ ሰዐቦ
ግናኸ ንጉስ ዓሰርተ ሰበይቲ ኣንስቲ ወሰኑ ቤት ኪሕልዋ ሐደገን
እቲ ንጉስ ወጸ ብዘሎ እቲ ህዝቢ ኸኣ ሰዐቦ
ኣብ ቤትመርሓቅ ድማ ደው በሉ
ኲሎም ገላዉኣኡ ኸኣ ጐጐቦኡ ሐለፋ ኲሎም ክረም ታውያንን ኲሎም ጵለታውያንን ኲሎም ክረም ታውያንን ኲሎም ጵለታውያንን ኲሎም ጋታውያንን ድማ እቶም ካብ ጋት ስዒቦምዎ ዝነበሩ ሹድሽተ ሚእቲ ሰብ ቀቅድሚ ንጉስ ሐለፉ
ሽዑ ንጉስ ንኢታይ እቶ ጋታዊ ንስኻኸ ስለምንታይ ምሳና ትኸይድ ኣሎኻ ተመለስ ምስ ንጉስ ድማ ተቐመጥ ንስኻስ እተማረኽካ ወሰንተኛ ኢኻ እሞ ናብ ቦታኻ ተመለስ
ትማሊ መጺእካስ ሎሚዶ ም ሳና ዀለል ከብለካ ኣነስ ናብቲ ዝኸዶ ክኸይድ እየ ተመለስ ደአ ነሕዋትካውን መለሶም ም ሕረትን ሓቅን ም ሳኻ ይኹን በሎ
ኢታይ ግና ንንጉስ ህያው እግዚኣብሄር እዩ ጐይታይ ንጉስውን ህያው እዩ ኣብ ጐይታይ ንጉስ ዘለዋ ቦታ ንሞት እንተ ዀይኑ ወይ ንህይወት ጊልያኻ ድማ ኣብአ ኪኸውን እዩ ኢሉ መለሰሉ
ዳዊት ከኣ ንኢታይ ኪድ ተሳገር በሎ
ኢታይ ጋታውን ኲሉ ሰቡን እቶም ምስኡ ዚነብሩ ዂሎም ቈልዑን ድማ ተሳገሩ
ብዘላ እታ ሃገር ከኣ ዓው ኢላ ትበኪ ነበረት ብዘለዉ እቶም ህዝቢ ድማ ተሳገሩ
እቲ ንጉስ ከኣ ርባ ቄድሮን ተሳገረ ብዘለዉ እቶም ህዝቢ ድማ ብመገዲ መረኻ ኣቢሎም ተሳገሩ
እንሆ ኸኣ ጻዶቅ ምስኡ ድማ ዂሎም ሌዋውያን ታቦት ኪዳን ኣምላኽ ጾይሮም መጹ
ነቲ ታቦት ኣምላኽ ክኣ ኣቐመጥዎ ብዘሎ እቲ ህዝቢ ኻብ ከተማ ፈጺሙ ኽሳዕ ዚሳገር ድማ ኣብያታር ደዪቡ ነበረ
ንጉስ ከኣ ንጻዶቅ ንታቦት ኣምላኽ ናብ ከተማ ምለሶ ኣብ ቅድሚ እግዚኣብሄር ሞገስ እንተ ደአ ረኺበስ ኪመልሰኒ እዩ ንእኡንንም ኣሕደሩን ድማ ከኢርእየኒ እዩ ኣይፈትወካን እንተ በለኒ ግና እኔኹ ባህ ከም ዝበሎ ይግበረኒ በሎ
ንጉስ ድማ ንጻዶቅ ካህን ንስኻ ረአዪ ደይኰንካን ብሰላም ናብ ከተማ ተመለሰ ወድኻ ኣሒማዓጽን ዮናታን ወዲ ኣብያታርን ክልቲኦም ደቅኹም ድማ ምሳኻትኩም ይኺዱ
ርአዩ እቲ ወረ ዚነግረኒ ኻባኻትኩም ክሳዕ ዚመጽእ ኣነ ኣብቲ ጐልጐል ምድረባዳ ኽጸንሕ እየ በሎ
ሽዑ ጻዶቅን ኣብያታርን ንታቦት ኣምላኽ ናብ የሩሳሌም መለስዎ ኣብኡ ኸኣ ተቐመጡ
ዳዊት ድማ በቲ መደይቢ ደብረ ዘይቲ ደየበ
ኪድይብ ከሎ ኸኣ በኸየ ንሱ ድማ ርእሱ ተጐልቢቡ ብዘይ ሳእኒ ይኸይድ ነበረ
እቲ ምስኡ ዝነበረ ዂሉ ህዝቢ ኸኣ ነፍሲ ወከፍ ርእሱ ተጐልቢቡ ደየበ እናበኸየ ድማ ደየበ
ንዳዊት ከኣ ኣሒቶፌል ኣብ መንጎ እቶም ማሓሐልቲ ተሐዊሱ ም ስ ኣቤሴሎም ኣሎ ኢሎም ነገርዎ
ዳዊት ድማ ዎ እግዚኣብሄር ንምኽሪ ኣሒቶፌል ናብ ዕሽነት ክትልውጦ እልምነካ ኣሎኹ በለ
ኰነ ኸኣ ዳዊት ናብ ርእሲ እታ ንኣምላኽ ዚስገደላ ቦታ ምስ መጸ እንሆ ድማ ሑሳይ ብዓል ኣርኪ ኽሳኑ ቐዲዱ ሓመድ ከኣ ኣብ ልዕሊ ርእሱ ነስኒሱ ኪቕበሎ መጸ
ዳዊት ድማ በሎ ም ሳይ እንተ ሐልፍካ ክትከብደኒ ኢኻ
ግናኸ ናብ ከተማ እንተ ተመለስካ ንኣቤሴሎም ከኣ ዎ ንጉስ ኣነ ጊልያኻ ክኸውን እየ ቀደም ጊልያ ኣቦኻ ኸም ዝነበርኩ ሕጂ ድማ ጊልያኻ ክኸውን እየ እንተ በልካዮ ሽዑ ንምኽሪ ኣሒቶፌል ከንቱ ኽትገብረለይ ኢኻ
እቶም ካህናት ጻዶቅን ኣብያታራን ኣብኡ ምሳኻዶ ኣየለዉን ኪኸውን ድማ እዩ እቲ ኣብ ቤት ንጉስ ዝሰማዕካዮ ዘበለ ነቶም ካህናት ንጻዶቅን ንኣብያታርን ክትነግሮም ኢኻ
እነዉ ኽልቲኦም ደቆም ኣሕማዓጽ ወዲ ጻዶቅን ዮናታን ወዲ ኣብያታርን ኣብኡ ምሳታቶም ኣለዉ
እትሰምዕዎ ዘበለ ዂሉ ነገር ድማ ብኣታቶም ጌርኩም ልአኹለይ
ሑሳይ ፈታው ዳዊት ከኣ ናብ ከተማ አተወ ኣቤሴሎም ድማ ናብ የሩሳሌም ኣተወ
ዳዊት ድማ ካብ ርእሲ እቲ ኸረን ቅሩብ ምስ ሐለፈ እንሆ ኸኣ ጺባ ጊልያ መፊቦሸት ክልተ ሚእቲ እንጌራን ሚእቲ እሳር ዘቢብን ሚእቲ ጐጎ በለስን ሓደ ሓርቢ ወይንን እተጻዕና ኽልተ ኣድጊ ሒዙ ተቐበሎ
እቲ ንጉስ ድማ ንጺባ እዚ ንምንታይ ኢልካዮ ኢኻ በሎ
ጺባ ከኣ እዘን ኣእዱግ ቤተ ሰብ ንጉስ ኪውጥሕወን እዚ እንጌራን ፍሬታትን ድማ እዞም ገላዉ ኺበልዕዎ እዚ ወይኒ ኸኣ እቶም ኣብ በረኻ ዚደኽሙ ኺሰትዎ ኢለ እየ በለ
እቲ ንጉስ ድማ ወዲ ጐይታኻ ደአ ኣበይ ኣሎ በለ
ጺባ ኸኣ ንንጉስ ንሱስ ሎሚ ቤት እስራኤል መንግስቲ ኣቦይ ኪመልሱለይ እዮም ኢሉ እዩ እሞ ኣብ የሩሳሌም ተቀሚጡ ኣሎ በሎ
ሽዑ ንጉስ ንጺባ እንሆ ናይ መፊቦሸት ዘበለ ዂሉ ንኣኻ እዩ በሎ
ጺባ ድማ ዎ ጐይታይ ንጉስ ኢድ እነስእ ኣሎኹ ኣብ ቅድሜኻ ደአ ሞገስ እርከብ በለ
ንጉስ ዳዊት ድማ ናብ ባሑሪም ምስ መጸ እንሆ ኸኣ ሺምዒ ዝስሙ ሰብአይ ወዲ ጌራ ኻብ ዓኤት ቤት ሳኦል ካብኣ ወጸ
ንሱ ወጺኡ እናኸደ ይረግም ነበረ
እቶም ህዝብን እቶም ጀጋኑኡን ንንጉስ ብየማነ ጸጋሙ ዀይኖም ከለዉ ንሱ ኣብ ዳዊትን ኣብ ኲሎም ገላዉ ንጉስ ዳዊትን ኣእማን ይድርቢ ነበረ
ሽምዒ እቲ ኺረግሞ ኸሎ ኸምዚ ይብሎ ነበረ አታ ናይ ደም ሰብ ኣታ ናይ ብልያል ሰብ ውጻእ ውጻእ
ነቲ ኣብ ክንዳኡ ንዝነገስካ ዂሉ ደም ቤት ሳኦል እግዚኣብሄር ናባኻ መለሰልካ
እግዚኣብሄር ነዛ መንግስቲ ንወድኻ ኣቤሴሎም ኣብ ኢዱ ሀቦ
ንስኻ ናይ ደም ሰብ ኢኻ እሞ እንሆልካ ብኽፍኣትካ ተተሐዝካ
ኣቢሻይ ወዲ ጽሩያ ኸኣ ንንጉስ እዚ ምዉት ከልቢ እዚ ስለምንታይ እዩ ንጐይታይ ንጉስ ዚጸርፎ ዘሎ በጃኻ ኸይደ ርእሱ ክቘርጾ በሎ
ንጉስ ግና ኣቱም ደቂ ጽሩያ ምሳኻትኩም ኰይነ ዝገብሮ እንታይ ኣሎኒ እቲ ዚረግመኒ ዘሎስ እግዚኣብሄር ንዳዊት ርገም ኢሉ ኣዚዝዎ እዩ እሞ ስለምንታይ ከምዚ እትገብር ዚብሎ መን እዩ በለ
ዳዊት ድማ ንኣቢሻይን ንዂሎም ገላዉኡን እንሆ እቲ ኻብ ከርሰይ ዝወጸ ወደይ እኳ ንነፍሰይ ይደልያ ኣሎ ከመይ ግዳ ሕጂ እዚ ብንያማዊ ወዲ ዝገደደ ዘይገብር
እግዚኣብሄር ኣዚዝዎ እዩ እሞ ይርገም ሕደግዎ
እግዚኣብሄር ነዚ ወሪዱኒ ዘሎ ዓመጻ ርእዩስ ኣብ ክንዲ እዚ ሎሚ ዝርገም ዘሎኹ ምናልባሽ ጽቡቕ እንተ መለሰለይ በሎም
ዳዊትን ሰቡን ብመገደ መገዲ ይኸዱ ነበሩ ሽምዒ ኸኣ ኣብ መንጽሩ ብጐቦ እቲ ኸረን ኣቢሉ ኪኸይድ ከሎ እናረገሞ እምኒውን እናደርበየሉ ብሓመድ ከኣ እናገጨቦ ይኸይድ ነበረ
ንጉስ እቲ ምስኡ ዝነበረ ዂሉ ህዝብን ድማ ደኺሞም ናብኡ መጹ ኣብኡ ኸኣ እተንፈሱ
ኣቤሴሎም እቲ ምስኡ ዝነበረ ዂሉ ህዝቢ ሰብ እስራኤልን ንየሩሳሌም ኣተዉ ኣሒቶፌልውን ምስኡ ነበረ
ኰነ ድማ ሑሻይ በዓል ኣርኪ ፈታዊ ዳዊት ናብ ኣቤሴሎም ምስ መጸ ሑሻይ ንኣቤሴሎም ንጉስ ህያው ይኹን ንጉስ ሃይው ይኹን በሎ
ኣቤሴሎም ከኣ ንሑሻይ እቲ ንፈታዊኻ እትገብረሉ ሞተስ እዚ ድዩ ስለምንታይ ደአ ምስ ፈታዊካ ዘይከድካ በሎ
ሑሻይ ድማ ንኣቤሴሎም ኣይፋለይን ኣነስ ናይቲ እግዚኣብሄርን እዚ ህዝቢ እዝን ኲሎም ሰብ እስራኤልን ዝሐረይዎ እየ ምስኡ ኸኣ እነብር
መሊሰ ደአ ንመን ከገልግል እየ ኣብ ቅድሚ ወዱ ክኸውን ደይኰንኩን ከምቲ ኣብ ቅድሚ ኣቦኻ ዘገልገልኩ ከምኡ ኸኣ ኣብ ቅድሜካ ክኸውን እየ በሎ
ኣቤሴሎም ድማ ንኣሒቶፌል እንታይ ከም እንገብር ምኽሪ ሀቡና በሎ
ኣሒቶፌል ከኣ ንኣቤሴሎም ነተን ቤት ኪሕልዋ ዝሐደገንን ኣንስቲ ወሰን ኣቦኻ እተወን
ብዘሎ እስራኤል ድማ ኣብ ኣቦኻ ጽዩፍ ከም ዝዀንካ ይሰምዕ ሽዑ ኣእዳው እቶም ምሳኻ ዘለዉ ዂሎም ኪጸኖኣ እየን በሎ
ንኣቤሴሎም ድማ ድንኳን ኣብ ናሕሲ ተኸሉሉ ኣቤሴሎም ከኣ ብዘሎ እስራኤል እንረአየ ናብተን ኣንስቲ ወሰን ኣቦኡ አተወ
በዚ ጊዜ ኣሒቶፌል ዚመኽሮ ዝነበረ ሚኽሪ ንቓል ኣም ላኽ ከም ም ጥያቕ ነበረ ኲሉ ም ኽሪ ኣሒቶፌል ዘበለ ም ስ ዳዊት ኰነ ም ስ ኣቤሴሎም ከም ኡ ነበረ
ኣሒቶፌል ድማ ንኣቤሴሎም በሎ በጃኻ ዓሰርተው ክልተ ሽህ ሰብአይ ሐርየስ ተንሲኤ ሎሚ ለይቲ ደድሕሪ ዳዊት ክግስግስ
ሽዑ ደኺሙን ኣእዳዉ ዘርጋሕጋሕ ኢለን ከለዋን ሓደጋ ወዲቐ ኸሰምብዶ
እቲ ምስኡ ዘሎ ህዝቢውን ይሀድም ንንጉስ በይኑ ኸኣ እቐትሎ ንዂሉ ህዝቢ ድማ ናባኻ እመልሶ እቲ ንስኻ እትደልዮ ዘሎኻ ሰብአይሲ ዂሎም ከም እተመልሱ እዩ ሽዑ ንዅሉ ህዝቢ ሰላም ይኸውን
እዚ ዘረባ እዚ ንኣቤሴሎምን ንዂሎም ዓበይቲ እስራኤልን ባህ ኣበሎም
ኣቤሴሎም ግና እስኪ ንሑሻይ ብዓል ኣርኪ ኸኣ ጸውዕዎ ንሱ ዚብሎ ድማ ክንሰምዕ በለ
ሑሻይ ናብ ኣቤሴሎም ምስ መጸ ኸኣ ኣቤሴሎም ኣሒቶፌል ከምዚ ዝበለ ነገር ተዛሪቡ ኣሎ ነቲ ዘረባኡስ ንግበሮዶ እንተ ዘይኰነስ ንስኻ ተዛረብ በሎ
ሑሻይ ከኣ ንኣቤሴሎም ኣሒቶፌል በዚ ጊዜ እዚ ዝመኽሮ ምኽሪ ጽቡቕ ኣይኰነን በሎ
ሑሻይ ድማ መሊሱ በሎ ኣቦኻን እቶም ሰቡን ከኣ ጀጋኑን ኣብ መሮር ኰራኲራ ኸም ዘግደፍዋ ዝብኢ መረርቲ ነፍስን ከም ዚዀኑ ንስኻ ትፈልጥ ኢኻ
ኣቦኻ ድማ ተዋጋኢ ሰብአይ እዩ ምስ ህዝቢ ኸኣ ኣይሐድርን
እንሆ ሕጂ እኳ ኣብ ሓደ ጒድጓድ ወይ ኣብ ሓደ ቦታ ተሐቢኡ ኣሎ
ኪኸውን ድማ እዩ ብመጀመርታ ኻባታቶም ገለ እንተ ወደቑ እቲ ዝሰምዔ ዘበለ እቲ ደድሕሪ ኣቤሴሎም ዝሰዐበ ህዝቢ ተሳዒሩ እዩ ኺብል እዩ
ኣቦኻ ጅግና ኸም ዝዀነ እቶም ምስኡ ዘለዉ ኸኣ ሓያላት ምዃኖም ብዘሎ እስራኤል ይፈልጥ እዩ እሞ ሽዑ እቲ ኸም ልቢ ኣንበሳ ዝልቡ ጅግና እኳ ፈጺሙ ኺመክኽ እዩ
ስለዚ ኸም ሑጻ ባሕሪ ምእንቲ ኺበዝሕ ብዘሎ እስራኢል ካብ ዳን ክሳዕ ብኤርሸባኦ ናባኻ ኪኸትት ባዕልኻውን ናብቲ ውግእ ክትከይድ እመክር ኣሎኹ
ሽዑ ኣውሊ ኣብ ልዕሊ ምድሪ ኸም ዚወድቕ ኣብ ሓንቲ ዚርከበላ ቦታ ንውደቆ
ካብኡን ካብቶም ምስኡ ዘለዉ ሰባትን ከኣ ሓደ እኳ ኣይነትርፍን
ናብ ሓንቲ ኸተማ እንተ አተወ ድማ ሽዑ ብዘሎ እስራኤል ነታ ኸተማ እቲኣ በግማድ ይኸባ ንእሽቶ እምኒ እኳ ኽሳዕ ዘይርከባ ድማ ናብ ርባ ኽንስሕባ ኢና
ሽዑ ኣቤሴሎም ን ብዘለዉ ሰብ እስራኤልን ካብ ም ኽሪ ኣሒቶፌልሲ ም ኽሪ ሑሻይ ብዓል ኣርኪ ይበልጽ በሉ
እግዚኣብሄር ንኣቤሴሎም ክፉእ ምእንቲ ኼምጽአሉስ እግዚኣብሄር ነቲ ጽቡቕ ምኽሪ ኣሒቶፌል ኪዝርዝር ኣዚዙ ነበረ
ሽዑ ሑሻይ ነቶም ካህናት ንጻዶቅን ንኣቧታርም ኣሒቶፌል ንኣቤሴሎምን ነቶም ዓበይቲ እስራኤልን ከምዝን ከምዝን ኢለ መኸርኩ
እምበኣር ሕጂ ንጉስን እቲ ምስኡ ዘሎ ዅሉ ህዝብን ምእንቲ ኸይወሐጡስ ብዝዀነ ተሳገር እምበር በዛ ለይቲ እዚኣ ኣብቲ መሳገሪታት በረኻ ኣይትሕደር ኢሎም ንዳዊት ኪነግርዎ ቀልጢፍኩም ልአኹሉ በሎም
ዮናታንን ኣሒማዓጽን ድማ ኣብ ዔንሮጌል ደው ኢሎም ነበሩ ናብ ከተማ ኣትዮም ኪረአዩ ኣይከአሉን እሞ ሓንቲ ገረድ ከይዳ ነገረቶም ንሳቶም ድማ ናብ ንጉስ ዳዊት ከይዶም ነገርዎ
ግናከ ሓደ መንእሰይ ረአዮም እሞ ንኣቤሴሎም ነገሮ
ሽዑ ኽልቲኦም ቀልጢፎም ከዱ ኣብ ባሑሪም ኣብ ቤት ሓደ ሰብአይ ኣተዉ ኣብ ደምቤኡ ድማ ዔላ ነበረቶ ናብአ ኸአ ወረዱ
እታ ሰበይቱ ድማ ሰብ ምእንቲ ኽይርእዮምሲ ማእሲ ወሲዳ ኣብ ኣብ እታ ዔላ ዘርግሔት ኣብ ልዕሊኡ ኸኣ ጒዱእ ስገም ሰጥሔት እሞ ገለ ነገር ኣይተፈልጠን
ገላዉ ኣቤሴሎም ናብታ ቤት ናብታ ሰበይቲ መጺኦም ከኣ ኣሒማዓጽን ዮናታንን ኣበይ ኣለዉ በልዋ
እታ ሰበይቲ ድማ ርባ ማይ ተሳጊሮም በለቶም
ንሳቶም ከኣ ደለይዎም ምስ ሰአንዎም ድማ ናብ የሩሳሌም ተመልሱ
ኰነ ኸኣ ንሳቶም ምስ ከዱ እቲኣቶም ድማ ካብቲ ዔላ ወጺኦም ከይዶም ንንጉስ ዳዊት ነገርዎ
ንዳዊት ድማ ኣሒቶፌል ከምዝን ከምዝን ኢሉ መኺሩልኩም እዩ እሞ ተንሲእኩም ቀልጢፍኩም ነቲ ማይ ተሳገሩ በልዎ
ሽዑ ዳዊትን እቲ ም ስኡ ዝነበረ ዂሉ ህዝብን ተንሲኦም ዮርዳኖስ ተሳገሩ
ክሳዕ ብርሃን ወጋሕታ ድማ ዮርዳኖስ ዘይተሳገረ ሓደ እኳ ኣይተረፈን
ኣሒቶፌል ከኣ ነቲ ምኽሩ ኸም ዘይተገብረ ምስ ረአየ ኣድጉ ጽዒኑ ተንሲኡ ንኸተማኡ ናብ ቤቱ ኸደ
ቤቱ ኣስተናቢሩ ድማ ተሐኒቑ ሞተ
ኣብ መቓብር ኣቦኡ ኸኣ ተቐብረ
ዳዊት ድማ ናብ ማሓናይም መጸ
ኣቤሴሎም ከኣ ንሱን ኲሎም ሰብ እስራኤልን ምስኡ ዮርዳኖስ ተሳገሩ
ኣቤሴሎም ከኣ ኣብ ክንዲ ዮኣብ ንዓማሳ ኣብ ልዕሊ ሰራዊት ሸሞ
ዓማሳ ድማ ወዲ ዪትራ ዝስሙ እስራኤላዊ ሰብኣይ ነበረ
ንሱ ኸኣ ንኣቢጋል ጓል ናሓሽ ሓብቲ ጽሩያ ኣደ ዮአብ ኣትይዋ ነበረ
እስራኤልን ኣቤሴሎምን ድማ ኣብ ምድሪ ጊልዓድ ሰፈሩ
ኰነ ኸአ ዳዊት ናብ ማሓናይም ምስ ኣተወ ሾቢ ወዲ ናሓሽ ካብ ራባ ናይ ደቂ ዓሞን ማኪር ወዲ ዓሚኤል ድማ ካብ ሎድባር ባርዚላይ ጊልዓዳዊ ኸኣ ካብ ሮግሊም ንሳቶም እቲ ህዝቢ ኣብ በረኻ ጠምዮን ደኺሙን ጸሚኡን እዩ ዘሎ ኢሎም ነበሩ እሞ ዓራውትን ጭሔሎታትን ኣቕሓ መሬትን ስርናይን ስገም ን ሓርጭን ጥቡስ ሰዊትን ባልደንጓን ብርስንን ቈሎ ዓተርን መዓርን ርግኦን ኣባጊዕን ኣጅቦ ኣሓን ንዳዊትን ነቲ ምስኡ ዝነበረ ህዝብን ዚብላዕ ኣምጽኡሎም
ዳዊት ድማ ነቲ ምስኡ ዝነበረ ህዝቢ ቘጺሩ ኣብ ልዕሊኦም ሓላቑ ሽሕን ሓላቑ ሚእትን ሸመሎም
ዳዊት ከኣ ነቲ ህዝቢ ሲሶኡ ኣብ ትሕቲ ኢድ ዮአብ ነቲ ሲሶኡ ድማ ኣብ ትሕቲ ኢድ ኣቢሻይ ወዲ ጽሩያ ሓው ዮአብ ነቲ ሲሶውን ኣብ ትሕቲ ኢድ ኢታይ ጊታዊ ገይሩ ሰደዶ
እቲ ንጉስ ድማ ነቶም ህዝቢ ኣነ ኸኣ ርግጽ ምሳኻትኩም ክወጽእ እየ በሎም
እቶም ህዝቢ ግና ንሕናስ እንተ ሀደምና ብዛዕባና ኣይሐስቡን ፈረቓና እንተ ሞትናውን ብዛዕባና ኣይሐስቡን እዮም ንስኻ ግና ክንዲ ዓሰርተ ሽሕና ኢኻ እሞ ኣይትውጻእ
እምበኣርሲ ሕጂ አዳሊኻ ኻብ ከተማ ኽትረድአና ይሐይሽ በሉ
እቲ ንጉስ ከኣ ጽቡቕ ኰይኑ እተራእየኩም እገብር በሎም
ንጉስ ድማ ኣብ ጥቓ እታ ደገ ደው በለ ኲሉ እቲ ህዝቢ ድማ በብሚእትታትን በብኣሽሓትን ኰይኖም ወጹ
እቲ ንጉስ ከኣ ንዮአብን ንኣቢሻይን ንኢታይን ም ስ እቲ ጐበዝ ም ስ ኣቤሴሎም ስለይ ኢልኩም ብቐስታ ግበርዎ ኢሉ ኣዘዞም
እቲ ንጉስ ንዂሎም ሓላቑ ብናይ ኣቤሴሎም ነገር ኪእዝዞም ከሎ ብዘለዉ እቶም ህዝቢ ይሰምዑ ነበሩ
እቲ ህዝቢ ኸኣ ንእስራኤል ኪቃባበሎ ናብ መሮር ወጸ እቲ ውግእ ድማ ኣብ ዱር ኤፍሬም ኰነ
ኣብኡ ኸኣ እቶም ህዝቢ እስራኤል ኣብ ቅድሚ ገላዉ ዳዊት ተሳዕሩ በታ መዓልቲ እቲኣ ድማ ናብ ዕስራ ሽሕ ዚአክል ብርቱዕ ጥፍኣት ኰነ
ኣብኡ ኸኣ እቲ ውግእ ኣብ ብዘላ እታ ምድሪ ፋሕ በለ
በታ መዓልቲ እቲኣ ኻብቲ ሴፍ ዝወሐጦስ እቲ ዱር ዝወሐጦ በዝሔ
ኣቤሴሎም ድማ ንገላዉ ዳዊት ብቕድሚኦም ተጓነፎም
ኣቤሴሎም ከኣ በቕሊ ሰሪሩ ነበረ እታ በቕሊ ድማ ኣብ ትሕቲ ደስደስ ዓብዪ ድዋ አተወት ርእሱ ኸኣ ኣብቲ ድዋ ተታሕዘ እሞ ኣብ መንጎ ሰማይን ምድርን ጠልጠል በለ እታ ኣብ ትሕቲኡ ዝነበረት በቕሊ ድማ ሐለፈት
ሓደ ሰብአይ ድማ ርእዩ ንዮኣብ እንሆ ንኣቤሴሎም ኣብ ሓደ ድዋ ጠልጠል ኢሉ ርእየዮ ኢሉ ነገሮ
ዮአብ ከኣ ነቲ ዝነገሮ ሰብአይ እንሆ ርኢኻዮ ኸሎኻስ ስለምንታይ ድአ ኣብኡ ምስ ምድሪ ዘየጣበቕካዮ ዓሰርተ ሲቃል ብሩርን ሓደ ቕናትን ምሀብኩኻ ነይረ በሎ
እቲ ሰብአይ ከኣ ንዮኣብ ንጉስ ንኣኻን ንኣቢሻይን ንኢታይን ነቲ ጐበዝ ንኣቤሴሎም ስለይ ኢልኩም ተጠንቀቑሉ ኢሉ ኺእዝዘኩም ከሎ ንሰምዖ ነርና ኢና እሞ ሽሕ ሲቃል ብሩር ተመዚኑ ኣብ ኢደይ እንተ ዝቕበል እኳ ናብቲ ወዲ ንጉስ ኣቢለስ ኢደይ ኣይምዘርጋሕኩን
ንነፍሱ ደፊረያ ኸም ኰንኩ ድማ ካብ ንጉስ ዚሕባእ ነገርሲ የልቦን ንስኻ ኸኣ ምተቓወምካኒ ኔርካ በሎ
ሽዑ ዮአብ ከምዚ ምሳኻ ኽድንጒ ኣይደልን በለ
ሰለስተ መዝረቕ ኣብ ኢዱ ወሲዱ ድማ ንሱ ገና ብህይወቱ ኣብ ድዋ ጠልጠል ኢሉ ኸሎ ናብ ልቢ ኣቤሴሎም ሸኸተን
ዓሰርተ መንእሰይ ጋሻ ዛግረ ዮአብ ከኣ ንኣቤሴሎም ከበብዎ ወቒዖም ድማ ቀተልዎ
ዮአብ ድማ መለኸት ነፍሔ ዮኣብ ነቲ ህዝቢ ኸልከሎ እሞ እቲ ህዝቢ ኸኣ ካብ ምስጓጒ እስራኤል ተመልሰ
ንኣቤሴሎም ድማ ወሲዶም ኣብቲ ኣብ ዱር ዘሎ ጒድጓድ ደርበይዎ ኣብ ልዕሊኡ ኸኣ ኣዝዩ ዓብዪ ዂምራ እምኒ ደርደሩሉ
ብዘለዉ እስራኤል ድማ ነፍሲ ወከፍ ነናብ ድንኳኑ ሀደመ
ኣቤሴሎም ድማ ንመዘከርታ ስመይ ዚዀነኒ ወዲ የብለይን ኢሉ ነበረ እሞ ብህይወቱ ኸሎ ወሲዱ ነቲ ኣብ ንጉስ ዘሎ ሓወልቲ ኣቘሞ
ነቲ ሓወልቲ ኸኣ ብስሙ ሰመዮ ክሳዕ ሎሚ መዓልቲ ድማ ሓወልቲ ኣቤሴሎም ይበሀል ኣሎ
ኣሒማዓጽ ወዲ ጻዶቅ ድማ ንንጉስስ እግዚኣብሄር ካብ ኢድ ጸላእቱ በዪንሉ እዩ እሞ ጐይየ ደአ ኸበስሮ በለ
ዮኣብ ከኣ ንስኻ ሎሚ መዓልቲ ብስራት እትነግር ሰብ ኣይትኸውንን ኢኻ ብኻልእ መዓልቲ ደአ ተበስር ወዲ ንጉስ ሞይቱ እዩ እሞ በዛ መዓልቲ እዚኣስ ኣይተበስርን ኢኻ በሎ
ዮአብ ግና ነቲ ኩሻዊ ኪድ ዝርኤኻዮ ንንጉስ ንገሮ በሎ
እቲ ኩሻዊ ድማ ንዮኣብ ኢድ ነሲኡስ ጐየየ
ኣሒማዓጽ ወዲ ጻዶቅ ከኣ ንዮኣብ መሊሱ ዝዀነ ይኹን ኣነውን ደድሕሪ እቲ ኩሻዊ ኽጐዪ በጃኻ በሎ
ዮአብ ከኣ ወደየ ናይ ብስራት ዚመጸካ ነገር ዜብልካስ ስለምንታይ እትጐዪ በሎ
ንሱ ድማ ዝዀነ ይኹን ክጐዪ ደአ በለ
ንሱ ኸኣ ጒየ በሎ
ኣሒማዓጽ ድማ ብመገዲ ጐልጐል ጐይዩ ነቲ ኩሻዊ ቐደሞ
ዳዊት ድማ ኣብ መንጎ እተን ክልተ ደገ ተቐሚጡ ነበረ
ዘብዔኛ ኸኣ ብወገን እቲ መካባብያ ኣብ ዝባን ናሕሲ እቲ ደገ ይኸይድ ነበረ
ዓይኑ ቛሕ እንተ ኣበለ እንሆ ድማ በይኑ ዚጐዪ ሰብአይ ረአየ
እቲ ዘብዔኛ ኸኣ ጸዊዑ ንንጉስ ነገሮ
ንጉስ ከኣ በይኑ እንተ ዀይኑስ ብስራት ኣብ ኣፉ ኣሎ በለ
እናጐየየ ድማ ቐረበ
እቲ ዘብዔኛ ኸኣ ካልእ ሰብአይ ኪጐዪ ረአየ ሽዑ እቲ ዘብዔኛ ነጋፋሪ ጸዊዑ እንሆ በይኑ ዚጐዪ ኻልእ ሰብአይ ድማ በሎ
እቲ ንጉስ ከኣ እዚውን ዜበስር እዩ በለ
እቲ ዘብዔኛ ድማ ንአይሲ ጒያ እቲ ቐዳማይ ከም ኣጓይያ ኣሒማዓጽ ወዲ ጻዶቅ መሲሉ ይረአየኒ በለ
ንጉስ ከአ ንሱስ ሕያዋይ ሰብ እዩ ጽቡቕ ብስራት ዜምጽእ እዩ በለ
ኣሒማዓጽ ድማ ንንጉስ ሰላም ኢሉ ጨደረ ብገጹ ናብ ምድሪ ፍግም ኢሉ ንንጉስ ኢድ ነሲኡ ኸኣ እቲ ነቶም ኣብ ጐይታይ ንጉስ ኣእዳዎም ዘልዐሉ ሰባት ኣሕሊፉ ዝሀበ እግዚኣብሄር ኣምላኽካ ይባረኽ በለ
እቲ ንጉስ ድማ እቲ ጐበዝ ኣቤሴሎምከ ደሐንዶ ኣሎ በለ
ኣሒማዓጽ ከኣ ንዮአብ ነቲ ጊልያ ንጉስን ንኣይ ንጊልያኻን ኪልእከና ኸሎ ብዙሕ ዕግርግር ርኤኹ እንታይ ከም ዝዀነ ግና ኣይፈለጥኩን በለ
እቲ ንጉስ ከኣ እግሊስካ ኣብኡ ደው በል በሎ
ኣግሊሱ ድማ ደው በለ
እንሆ ኸኣ እቲ ኩሻዊ መጸ
እቲ ኩሻዊ ድማ ካብ ኢድ እቶም ዝተንስኡኻ ዂሎም እግዚኣብሄር ሎሚ በይኑልካ እዩ እሞ ንጐይታይ ንጉስ ብስራት በለ
እቲ ንጉስ ከኣ ነቲ ኩሻዊ እቲ ጐበዝ ኣቤሴሎም ከ ደሓንዶ ኣሎ በሎ
እቲ ኩሻዊ ኸኣ ጸላእቲ ጐይታይ ንንጉስን ንኽፉእካ ዚትንስኡ ዂሎምን ከምቲ መንእሰይ ይኹኑ በለ
ሽዑ ንጉስ ኣዝዩ ሕንቕንቕ በለ ኣብ ልዕሊ ደገ ናብ ዘሎ ደርቢ ደዪቡ በኸየ
እናኸደ ኸኣ ከምዚ በለ ወደይ ኣቤሴሎም ወደይ ወደይ ኣቤሴሎም ኣብ ክንዳኻ ሞይተ እንተ ዝኸውን መን ምሀበኒ ወድይ ኣቤሴሎም ወደይ
ንዮአብ ድማ እንሆ ንጉስ ብዛዕባ ኣቤሴሎም ይበክን ይጒህን ኣሎ ኢሎም ነገርዎ
እቲ ንጉስስ ብዛዕባ ወዱ ኸም ዝሐዘነ እቲ ህዝቢ በታ መዓልቲ እቲኣ ሰሚዑ ነበረ እሞ በታ መዓልቲ እቲኣ ኸኣ ንብዘሎ ህዝቢ እቲ ስዕረት ናብ ጓሂ ተለወጠ
ኣብ ኲናት ብምህዳሞም ሐፊሮም እናተጸቕጠ ናብ ከተማ ኣተወ
እቲ ንጉስ ከኣ ገጹ ኸዲኑ ነበረ ንጉስ ድማ ዓው ኢሉ ወደይ ኣቤሴሎም ኣቤሴሎም ወደይ ወደይ ኢሉ ጨደረ
ሽዑ ዮኣብ ናብ ንጉስ ኣብታ ቤት ኣትዩ በሎ ነቶም ዚጸልኡኻ ብምፍታውካን ነቶም ዚፈትዉኻውን ብምጽላእካን ነቶም ገላዉን ሓላቑን ግዶም ከም ዜብልካ ሎሚ አፍለጥካ
ኣቤሴሎም ብህይወቱ እንተ ዚህሉ ንሕና ዂልና ግና ሎሚ እንተ ንመዉት ሽዑ ቕኑዕ ኰይኑ ኸም ዚረአየኻን ሎሚ ፈለጥኩ
ሎሚ ንገጽ እቶም ነፍስኻን ነፍሲ ኣወዳትካን ኣዋልድካን ነፍሲ ኣንስትኻን ነፍሲ ኣንስቲ ወሰንካን ዘድሐኑ ዂሎም ገላውኻን ኣሕፈርካዮ
ሕጂ ኸኣ ተንሲእካ ውጻእ ንልቢ ገላዉኻ ድማ ተዛረብ
እንተ ዘይወጻእካ ግና በዛ ለይቲ እዚኣ ሃደ ሰብ እኳ ም ሳኻ ኸም ዘይሀድር ብእግዚኣብሄር እምሕል ኣሎኹ
ካብቲ ብንእስነትካ ጀሚሩ ኽሳዕ ህጂ ዝመጸካ ኽፉእ ድማ እዚ ኪኸፍኣካ እዩ
ሽዑ ንጉስ ተንሲኡ ኣብ ደገ ተቐመጠ
እንሆ ንጉስ ኣብ ደገ ተቐሚጡ ኣሎ ኢሎም ንብዘሎ ህዝቢ ነገርዎ
ኲሉ እቲ ህዝቢ ኸኣ ናብ ቅድሚ ንጉስ መጸ
እስራኤል ግና ነፍሲ ወከፍ ነናብ ድንኳኑ ሀዲሙ ነበረ
ኣብ ኲሎም ነገዳት እስራኤል ብዘሎ እቲ ህዝቢ እዚ ንጉስ ካብ ኢድ ጸላእትና ኣውጽኣና ካብ ኢድ ፍልስጥኤማውያን ኣድሓነና ሕጂ ኸኣ ብሰሪ ኣቤሴሎም ካብ ሃገር ሀዲሙ ኣሎ
እቲ ኣብ ልዕሌና ዝቐባእናዮ ኣቤሴሎም ድማ ኣብ ኲናት ሞይቱ
ሕጂ ኸኣ ንምምላስ እቲ ንጉስ ስለምንታይ ስቕ እትብሉ ኢሎም ተኻትዑ
ንጉስ ዳዊት ድማ ነቶም ካህናት ጻዶቅን ኣብያታርን ከም ዚ ኢሉ ለአኸሎም ንዓበይቲ ይሁዳ ኸም ዚ ኢልኩም ተዛረብዎም ዘረባ ዂሉ እስራኤል ናብ ንጉስ ኣብ ቤቱ መጺኡ ኸሎስ ስለምንታይከ ንስኻትኩም ንንጉስ ናብ ቤቱ ንምምላስ ዳሕሮት ኰንኩም ንስኻትኩም ኣሕዋተይ ኢኹም ንስኻትኩም ዓጽመይን ስጋይን ኢኹም ስለምንታይ ንምምላስ ንጉስ ዳሕሮት ኰንኩም ንዓማሳውን ከምዚ በልዎ ንስኻስ ዓጽመይን ስጋይን ደይኰንካን ንስኻ ኣብ ክንዲ ዮኣብ ንወርትግ ኣብ ቅድመይ መስፍን ሰራዊት እንተ ዘይኴንካ ኣምላኽ ከምዚ ይግበረኒ ከምዚውን ይወስኸኒ
ከም ልቢ ሓደ ሰብ ገይሩ ኸኣ ንልቢ ዂሎም ሰብ ይሁዳ ናብኡ ተመለሱ ኢሎም ለአኹ
ሽዑ ንጉስ ተመሊሱ ናብ ዮርዳኖስ መጸ
ሰብ ይሁዳ ድማ ከይዶም ንንጉስ ተቐቢሎም ዮርዳኖስ ኬሳግርዎ ናብ ጊልጋል መጹ
ሺምዒ ወዲ ጌራ ብንያማዊ ብዓል ባሔሪም ድማ ምስ ሰብ ይሁዳ ዀይኑ ንንጉስ ዳዊት ኪቕበሎ ቐልጢፉ ወረደ
ካብ ብንያም ከኣ ሽሕ ሰብአይ ምስኡ ነበሩ ጺባ ግልያ ቤት ሳኦል ድማ ዓሰርተው ሓሙሽተ ደቁን ዕስራ ገላዉኡን ከኣ ምስኡ ነበሩ እሞ ኣብ ቅድሚ ንጉስውን ዮርዳኖስ ተሳገሩ
ስድራ ንጉስ ዚሳገሩሉ ዝደለዮውን ኪገብረሉ ታንኳ ተሳገረ
ሺምዒ ወዲ ጌራ ኸኣ ንጉስ ንዮርዳኖስ ኪሳገር ከሎ ኣብ ቅድሚኡ ወደቐ
ንንጉስ ድማ ጐይታይ ነቲ ኣበሳ ኣይሐዘለይ በታ ጐይታይ ንጉስ ካብ የሩሳሌም ዝመጸላ መዓልቲ ጊልያኻ ዝበደሎ ኸኣ ኣይትዘክሮ ንጉስ ኣብ ልቡ ደአ ኣየንብሮ
ኣነ ኸም ዝበደልኩ ጊልያኻ ፈሊጡ እዩ እሞ እንሆ ኸኣ ሎሚ ቕድሚ ዂላ ቤት ዮሴፍ ወሪደ ጐይታይ ንጉስ ንምቕባል መጻእኩ በሎ
ኣቢሻይ ወዲ ጽሩያ ግና ሺምዒ ንቕቡእ እግዚኣብሄር ረጊሙ እዩ እሞ በዚ ኺመዉትዶ ኣይግብኦን እዩ ኢሉ መለሰ
ዳዊት ድማ ኣቱም ደቂ ጽሩያ ሎሚዶ ኣብ እስራኤል ሰብአይ ይመውት ሎሚ ኣብ እስራኤል ንጉስ ከም ዝዀንኩስ ኣይፈልጥን ድየ ሎሚ ኣብ እስራኤል ንጉስ ከም ዝዀንኩስ ኣይፈልጥን ድየ ሎሚ ተጻረርቲ እተዀኑኒ ምሳኻትኩም ዝገብሮኸ እንታይ ኣሎኒ በለ
ንጉስ ከኣ ንሺምዒ ኣይትመውትን ኢኻ በሎ
ንጉስ ድማ መሐለሉ
መፊቦሸት ወዲ ሳኦልን ንንጉስ ኪቕበሎ ወሪዱ ነበረ
ንሱ ኻብታ ንጉስ ዝኸደላ መዓልቲ ኽሳዕ እታ ብሰላም ዝአተወላ መዓልቲ እግሩ ኣየጽረየን ጭሕሙ ድማ ኣይዘርገፈን ክዳኑውን ኣይሐጸበን ነበረ
ንንጉስ ኪቕበሎ ናብ የሩሳሌም ምስ መጸ ኸኣ ንጉስ ኣታ መፊቦሸት ስለምንታይ ምሳይ ዘይከድካ በሎ
ንሱ ድማ በለ ጐይታይ ንጉስ ጊልያኻ ሓንካስ እዩ እሞ ኣድጊ ጽዒነስ ተወጢሔያ ምስ ንጉስ ክኸይድ ኢሉ ነበረ ግናኸ ጊልያይ ኣታሊሉኒ
ንሱ ድኣ ንጊልያኻ ኣብ ጐይታይ ንጉስ ነገር ሰርሓሉ
ጐይታይ ንጉስ ግና ከም መልኣኽ ኣምላኽ እዩ እሞ ባህ ዘበለካ ግበር
ብዘላ ቤት ኣቦይሲ ኣብ ጐይታይ ንጉስ ብጀካ ሞት ካልእ ኣይግብኣን ነበረ ንስኻ ግና ንጊልያኻ ም ስቶም ኣብ መኣድኻ ዚበልዑ ኣቐመጥካኒ
ድሕሪ ደጊምከ እንታይ መሰል ኣሎኒ ደጊምከ ኣብ ንጉስ እንታይ ኢለ ኽጠርዕ እቲ ንጉስ ከኣ ንምንታይከ ናይ ነገርካ መሊስካ እትዛረብ እቲ ግራት ንስኻን ጺባን ተማቐልዎ ኢለ እየ በለ
መፊቦሸት ድማ ንንጉስ ጐይታይ ንጉስ ብደሓን ንቤቱ እንድሕሪ ተመልሰስ ኵሉ እኳ ይውሰዶ በሎ
ባርዚላይ እቲ ጊልዓዳዊ ኸኣ ካብ ሮግሊም ወሪዱ ኽሳዕ ስግር ዮርዳኖስ ኬሰንዮ ኢሉ ምስ ንጉስ ዮርዳኖስ ተሳገረ
ባርዚላይ ድማ ወዲ ሰማንያ ዓመት ኰይኑ እምብዛ ሸምጊሉ ነበረ
ንሱ ኣዝዩ ሃብታም ነበረ እሞ ንንጉስ ኣብ መሓናይም ከሎ ይምግቦ ነበረ
ንጉስ ከኣ ንባርዚላይ ንስኻ ምሳይ ተሳገር እሞ ኣብ የሩሳሌም ም ሳይ ክም ግበካ እየ በሎ
ባርዚላይ ግና ንንጉስ በሎ ም ስ ንጉስ ናብ የሩሳሌም ዝድይብሲ ዓመታት ህይወተይ ክንደይ እየን ኣነ ሎሚ ወዲ ሰማንያ ዓመት ኣየ ኣብ መንጎ ጽቡቕን ክፉእን ክፈሊዶ እኽእል እየ ጊልያኻስ ዝበልዖ ዀነ ዝሰትዮ ጣዕሙዶ እፈልጦ እየ ገናዶ ድምጺ ዚደርፉን ዚደርፋን እሰምዕ አልየ ስለምንታይ ደአ ደጊምከ ጊልያኻ ንጐይታይ ንጉስ ጾር ዝዀኖ ጊልያኻ ምስ ንጉስ ቅሩብ ግዳ ንዮርዳኖስ ክሳገር
ስለምንታይከ ንጉስ እዚ ውሬታ እዚ ዚመልሰለይ ኣብቲ መቓብር ኣቦይን ኣደይን ዘለዎ ኣብ ከተማዶ ክመውት ጊልያኻ ኽም ለስ እልም ነካ ኣሎኹ
ጊልያኻ ኪምሃም ግና እንሆ ምስ ጐይታይ ንጉስ ይሳገር ንእኡ ባህ ዝበለካ ግበሮ
ንጉስ ከኣ እምበአርሲ ኪምሃም ምሳይ ይሳገር ንእኡ ድማ ባህ ዜብለካ ኽገብረሉ እየ ንኣኻውን ካባይ እትደልዮ ዘበለ ዂሉ ኽገብረልካ እየ በለ
ብዘሎ ህዝቢ ከኣ ዮርዳኖስ ተሳገረ ንጉስውን ተሳገረ
ንጉስ ድማ ንባርዚላይ ስዒሙ መረቖ
ናብ ቦታኡ ድማ ተመልሰ ንጉስ ከኣ ናብ ጊልጋል ተሳገረ ኪምሃምውን ምስኡ ተሳገረ
ብዘለዉ ህዝቢ ይሁዳን ፈረቓ ህዝቢ እስራኤልን ኰይኖም ከኣ ንንጉስ ኣሳገርዎ
እሆ ድማ ኲሎም ሰብ እስራኤል ናብ ንጉስ መጺኦም ንንጉስ እዞም ኣሕዋትና ሰብ ይሁዳ ስለምንታይ እዮም ዝሰረቑኻ ንንጉስን ንስድራኡን ንዂሎም ናይ ዳዊት ሰብውን ምስኡ ዮርዳኖስ ኣሳገርዎም በልዎ
ኲሎም ሰብ ይሁዳ ኸኣ ንሰብ እስራኤል ንጉስ ንኣና ስለ ዚቐርብ ኢና ስለምንታይ ደአ ኢኹም በዚ ነገር እዚ እትዂርዩ ካብ ንጉስዶ ገለ ብልዒ በሊዕና ኢና ወይ ገለ ህያብዶ ሂቡና እዩ ኢሎም መለሱሎም
እቶም ሰብ እስራኤል ድማ ንሰብ ይሁዳ ኣብ ንጉስ ዓሰርተ ኢድ ኣሎና ኣብ ዳዊትውን ካባኻትኩም ዝበለጸ መሰል ኣሎና ስለምንታይከ ነዐቕኩምና ንንጉስና ንምምላስ ቅድም እተዛረብናስ ንሕናዶ ኣይኰናን ኢሎም መለሱሎም
ግናኸ ካብ ዘረባ ሰብ እስራኤልሲ ዘረባ ሰብ ይሁዳ ደአ ረዘነ
ኣብኡ ኸኣ ሓደ ናይ ብልያል ሰብ ሸባዕ ዝስሙ ወዲ ቢክሪ ብንያማዊ ሰብአይ ነበረ
ንሱ ኸኣ ንሕና ኣብ ዳዊት ግደ የብልናን ኣብ ወዲ እሴይውን ርስቲ የብልናን
ዎ እስራኤል ነፍሲ ወከፍ ነናብ ድንኳኑ ይመለስ ኢሉ መለኸት ነፍሔ
ኲሎም ሰብ እስራኤል ከኣ ንዳዊት ካብ ምስዓብ ተመሊሶም ንሸባዕ ወዲ ቢክሪ ሰዐቡ
እቶም ሰብ ይሁዳ ግና ኣብ ንጉሶም ለጊቦም ካብ ዮርዳኖስ ክሳዕ የሩሳሌም ሰዐብዎ
ዳዊት ድማ ናብ የሩሳሌም ናብ ቤቱ መጸ
ሽዑ እቲ ንጉስ ነተን ቤት ኪሕልዋ ሓዲግወን ዝነበረ ዓሰርተ ኣንስቲ ወሰኑ ወሰደን ኪሕለዋ ኣብ ቤት ኣቐሚጡ ኸኣ ይቕልበን ነበረ
ናባታተን ግና ኣይአተወን
ንሳተን መበለታት ኰይነን ክሳዕ መዓልቲ ሞተን ተዐጽየን ነበራ
ንጉስ ድማ ንዓማሳ ንሰብ ይሁዳ በዘን ሰለስተ መዓልቲ ኣኽትተለይ ንስኻ ከኣ ኣብዚ ተረኸብ በሎ
ሽዑ ዓማሳ ንሰብ ይሁዳ ኬኽትት ከደ ግናኸ ካብቲ ዝመደቦ ጊዜ ደንጐየ
ሽዑ ዳዊት ንኣቢሻይ ሕጂ ሸባት ወዲ ቢክሪ ኻብ ኣቤሴሎም ኪኸፍኣና እዩ ዕሩዳት ከተማታት ከይረክብ እሞ ካብ ዓይንና ኸይመልቚሲ ንስኻ ገላዉ ጐይታኻ ሒዝካ ስጐጎ በሎ
ሽዑ ናይ ዮአብ ሰባትን እቶም ክረታውያንን ጵለታውያንን ኲሎም ጀጋኑን ደድሕሪኡ ወጹ ንሸባዕ ወዲ ቢክሪ ኺሰጒዎ ኸኣ ካብ የሩሳሌም ወጹ
ኣብቲ ኣብ ጊብዖን ዘሎ ዓብዪ እምኒ ኸለዉ ዓማሳ መጺኡ ተራከቦም
ዮአብ ድማ ተኸዲንዎ ዝነበረ ቐምሹ ተዐጥቀ ብልዕሊኡ ኸኣ ኣብ ምሕኲልቱ ሴፍ ምስ ሰገባኡ ተኦአጢቑ ነበረ
ንሱ ኪኸይድ ከሎ ድማ እቲ ሴፍ ወደቐ
ዮአብ ድማ ንዓማሳ ደሓንዶ ኣሎካ ሓወይ ኢሉ ኪስዕሞ ብየማነይቲ ኢድ ጭሕሙ ሓጾ
ዓማሳ ግና ነቲ ኣብ ኢድ ዮኣብ ዝነበረ ሴፍ ኣይተጠንቀቐሉን እሞ ንሱ ብእኡ ነይሩ ከብዱ ወግኦ ኣምዑቱ ናብ ምድሪ ተዛሕዝሔ ካልኣይ ከይወግኦ ኸኣ ሞተ ዮአብን ኣቢሻይን ሓዉን ድማ ንሸባዕ ወዲ ቢክሪ ሰጐጒዎ ሓደ ሰብአይ ካብ ገላዉ ዮአብ ከኣ ኣብ ጥቓኡ ቘይሙ ፈታው ዮኣብ ዝዀነን ንዳዊት ኪኸውን ዝደለየን ደድሕሪ ዮኣብ ይስዓብ ይብል ነበረ
ዓማሳ ከኣ ኣብ ማእከል መገዲ ኣብቲ ደሙ ጠንቀላዕላዕ ይብል ነበረ እቲ ሰብአይ ድማ ኵሉ እቲ ህዝቢ ደው ከም ዝበለ ረአየ ናብኡ ዝመጸ ዘበለ ደው ከም ዚብል ምስ ረአየ ኸኣ ንዓማሳ ኻብ መገዲ ናብ ግራት ኣግለሶ ኣብ ልዕሊኡውን ክዳን ዘርግሓሉ
ካብ መገዲ ምስ ኣልዐልዎ ግና ንሸባዕ ወዲ ቢክሪ ኺሰጒጒ ኲሉ ሰብ ደድሕሪ ዮኣብ ሐለፈ
ንሱ ድማ ብዂሎም ነገዳት እስራኤል ገይሩ ናብ ኣቤልን ቤትማዓካን ናብ ኲሎም በሪያውያን ሐለፈ
ንሳቶም ድማ ተአኪቦም ደድሕሪኡ መጹ
መጺኦም ከኣ ኣብ ኣቤል ናይ ቤትማዓካ ኸበብዎ ነታ ኸተማ ምስቲ መካበብያኣ ዚቐውም ድልድል ደልደሉላ
እቲ ምስ ዮአብ ዝነበረ ዂሉ ህዝቢ ድማ ነቲ መንደቕ ኬውርድቖ የፍርሶ ነበረ
ሽዑ ኻብታ ኸተማ ሓንቲ ብልሂ ሰበይቲ ስም ዑ ስም ዑ በጃኹም ንዮአብ ክዛረበካ ኽሳዕ ናብዚ ቕረብ በሉለይ ኢላ ጨደረት
ንሱ ኸኣ ናብኣ ቐረበ እታ ሰበይቲ ድማ ንስኻ ዲኻ ዮኣብ በለት
ንሱ ኸኣ ኣነ እየ በለ
ንሳ ድማ ዘረባ ገረድካ ስማዕ በለቶ ንሱ ኸኣ እሰምዕ ኣሎኹ በሎ
ንሳ ድማ ቀደም ምኽሪ ኣብ ኣቤል ይጠይቕ ይበሀል ነበረ ከምኡ ኸኣ ተፈጸመ
ኣነስ ኣብ እስራኤል ሰላማዊትን እምንትን እየ ንስኻከ ነዛ ኣብ እስራኤል ከተማን ኣደይ ዝዀነት ከተፍርሳ ትደሊ ኣሎኻ
ስለምንታይ ኢኻ ርስቲ እግዚኣብሄር እትውሕጥ ዘሎኻ ኢላ ተዛረበት
ዮኣብ ድማ እቲ ምውሓጥን ምጥፋእንሲ የርሕቆ ካባይ የርሕቆ
ነገሩ ኸም ኡ ኣይኰነን ሸባዕ ዝስሙ ሰብኣይ ወዲ ቢክሪ ኻብ ከረን ኤፍሬም ኣብ ንጉስ ኣብ ዳዊት ኢዱ ኣልዒሉ እዩ እሞ ንእኡ ጠራይ ደአ ሀቡኒ እምበር ካብዛ ኸተማ ክኸደልኩም ኢሉ መለሰ
እታ ሰበይቲ ከኣ ንዮኣብ እንሆ ርእሱ ብመካበብያ ኽንድርየልካ ኢና በለት
ሽዑ እታ ሰበይቲ ብብልህነታ ናብ ኲሉ ህዝቢ መጸት
ርእሲ ሸባኦ ወዲ ቢክሪ ቘሪጾም ድማ ንዮኣብ ደርበዩሉ
ንሱ ኸኣ መለኸት ነፍሔ እሞ ነፍሲ ወከፍ ካብታ ኸተማ ነናብ ድንኳኑ ፋሕ በለ
ዮአብ ድማ ናብ ንጉስ ናብ የሩሳሌም ተመልሰ
ዮኣብ ድማ ሓለቓ ዂሉ ሰራዊት እስራኤል ነበረ በናያ ወዲ የሆያዳ ኸኣ ኣብ ልዕሊ ክረታውያንን ጵለታውያንን ነበረ
ኣዶራም ድማ ዋና ግብሪ ዮሳፋጥ ወዲ ኣሒሉድ ከኣ ትሓዝ ደብተር ነበረ
ሸያእ ድማ ጸሓፊ ነበረ ጻዶቅን ኣብያታርን ከኣ ካህናት ነበሩ
ዒራ ያኢራም ድማ ናይ ዳዊት ካህን ነበረ
ብዘበን ዳዊት ድማ ዓመት ንዓመት ሰለስተ ዓመት ጥሜት ኰነ
ዳዊት ከኣ ገጽ እግዚኣብሄር ደለየ
እግዚኣብሄር ድማ እዚ ብሰሪ ሳኦልን ብሰሪ እታ ደም ዘለዋ ቤቱን ንጊብዖናውያን ስለ ዝቐተሎም እዩ በለ
ሽዑ ንጉስ ንጊብዖናውያን ጸዊዑ ተዛረቦም
እቶም ጊብዖናውያን ግና ካብቶም ካብ ኣሞራውያን ዝተረፉ እዮም እምበር ካብ ደቂ እስራኤልሲ ኣይኰኑን
እቶም ደቂ እስራኤል ደአ ምሒሎምሎም ነበሩ ሳኦል ግና በቲ ብዛዕባ ደቂ እስራኤልን ይሁዳን ዝነበሮ ቕንአት ኬጥፍኦም ደለየ
ዳዊት ከኣ ንጊብዖናውያን ንርስቲ እግዚኣብሄር ክትምርቑስ እንታይ ክገብረልኩም ብምንታይከ ዕርቂ ክገብር እየ በሎም
እቶም ጊብዖናውያን ድማ ኣብ መንጎናን ኣብ መንጎ ሳኦልን ቤቱን ነገር ብሩርን ወርቅን የብልናን ኣብ እስራኤልውን ሰብ ክንቀትል ኣይብኣናን በልዎ
ንሱ ኸኣ እቲ እትብልዎ ኽገብረልኩም እየ በሎም
ንሳቶም ድማ ንንጉስ እቲ ዝወድኣናን ኣብ ኲሉ ዶብ እስራኤል ከይንነብር ምእንቲ ኽንጸንት እተተንኰለልናን ሰብአይ ኣብታ እግዚኣብሄር ዝሐረያ ጊብዓ ናይ ሳኦ ንእግዚኣብሄር ክንሰቕለሉ ካብ ደቁ ሾብዓተ ሰባት ይሀቡና በልዎ
እቲ ንጉስ ከኣ ኣነ ኽህበኩም እየ በለ
እቲ ንጉስ ግና ንመፊቦሸት ወዲ ዮናታን ወዲ ሳኦል ምእንቲ እቲ ኣብ መንጎኦም ኣብ መንጎ ዳዊትን ዮናታን ወዲ ሳኦልን ዝነበረ ማሕላ እግዚኣብሄር ኢሉ ነሐፎ
ንጉስ ግና ነቶም ክልተ ደቂ ሪጽጳ ጓል ኣያ ንሳኦል ዝወለደትሉ ኣርሞንን መፊቦሸትን ነቶም ሓሙሽተ ደቂ ሚካል ጓል ሳኦል ንዓድርኤል ወዲ ባርዚላይ መሖላታዊ ዝወለደትሉ ኸኣ ወሰዶም ኣብ ኢድ ጊብዖናውያን ድማ ኣወፈዮም ንሳቶም ከኣ ኣብቲ ኸረን ኣብ ቅድሚ እግዚኣብሄር ሰቐልዎም ሾብዓቲኦም ድማ ብሓንሳእ ወደቑ በቲ ዓጺድ ስገም ዚጅመረሉ ኸኣ ብጊዜ ቐውዒ ሞቱ
ሪጽጳ ጓል ኣያ ድማ ማቕ ወሲዳ ንርእሳ ኣብ ከውሒ ኣንጸፈት ካብ መጀመርታ ቐውዒ ካብ ሰማይ ዝናም ክሳዕ ዚዘንሞም ከኣ ብመዓልቲ ኣዕዋፍ ሰማይ ብለይቲ ድማ ኣራዊት መሮር ኪዐርፉሎም ኣይሐደገቶም ን
እቲ ሪጽጳ ጓል ኣያ ሰበይቲ ወሰኑ ንሳኦል ዝገበረቶ ኸኣ ንዳዊት ነገርዎ
ዳዊት ድማ ከይዱ ኣዕጽምቲ ሳኦልን ኣዕጽምቲ ዮናታን ወዱን ካብ ሰብ ያቤሽጊልዓድ ወሰደ
ንሳቶም ካብቲ ኣደባባይ ቤትሻን ሰሪቖምዎም ነበሩ ኣብኡ ፍልስጥኤማውያን በታ ንሳኦል ኣብ ጊልቦዓ ዝቐትሉላ መዓልቲ ሰቒሎምዎም ነበሩ
ንሱ ኸኣ ካብኡ ኣዕጽምቲ ሳኦልን ኣጽምቲ ዮናታን ወዱን ኣልዐለ ኣዕጽምቲ እቶም ስቑላት ድማ ኣከቡ
ነቲ ኣዕጽምቲ ሳኦልን ዮናታን ወዱን ድማ ኣብ መቓብር ኣቦኡ ቂስ ኣብ ምድሪ ብንያም ኣብ ጼላዕ ቀበርዎ
እቲ ንጉስ ዝአዘዞ ዂሉ ኸኣ ገበሩ
ድሕሪ እዚ ድማ ኣምላኽ ነታ ሃገር ተለመና
ፍልስጥኤማውያን ድማ ምስ እስራኤል ከም ብሓድሽ ተዋግኡ
ዳዊትን ገላዉኡ ኸኣ ምስኡን ወሪዶም ምስ ፍልስጥኤማውያን ተዋግኡ
ዳዊት ድማ ደኸመ
ይሽቢብኖብ ከኣ ንሱ ኻብ ወገን ራፋ ሚዛን ኲናቱ ሰለስተ ሚእቲ ሲቃል ኣስራዚ ሓድሽ ሴፍ ድማ እተዐጥቀ ዝነበረ ንሱ ንዳዊት ኪቐትሎ ሐሰበ
ኣቢሻይ ወዲ ጽሩያ ግና ረድኦ ነቲ ፍልስጥኤማዊ ኸኣ ወቒዑ ቐተሎ
ሽዑ እቶም ገላዉ ዳዊት መብራህቲ እስራኤል ከይተጥፍእሲ ደጊም ም ሳና ናብ ውግእ ኣይትውጻእ ኢሎም መሐሉሉ
ኰነ ድማ ድሕርዚ ኸም ብሓድሽ ም ስ ፍልስጥኤማውያን ኣብ ጎብ ውግእ ኰነ
ሽዑ ሲብካይ ሑሻታዊ ነቲ ኻብ ደቂ ራፋ ዝነበረ ሳፍ ቀተሎ
ከም ብሓድሽ ከኣ ምስ ፍልስጥኤማውያን ኣብ ጎብ ውግእ ኰነ
ኤልሓናን ወዲ ያዓሬዖርጊም ብዓል ቤትልሄም ድማ ነቲ ዛብያ ዂናቱ ኽንዲ ወንደረሽ ኣላማይ ዝነበረ ጐልያድ ብዓል ጋት ቀተሎ
ከም ብሓድሽ ድማ ኣብ ጋት ውግእ ኰነ
ኣብኡ ኸኣ ኣጻብዕ ኣእዳውን ኣጻብዕ ኣእጋርን ሸሹድሽተ ቊጽሪ ዂሉ ዕስራን ኣርባዕተን ዘለዎ ነዊሕ ሰብኣይ ነበረ
ንሱ ድማ ካብ ራፋ እተወልደ እዩ
ንሱ ንእስራኤል ምስ ጸረፎ ድማ ዮናታን ወዲ ሺምዓ ሓው ዳዊት ቀተሎ
እዞም ኣርባዕተ እዚኣቶም ኣብ ጋት ካብ ራፋ ተወልዱ ብኢድ ዳዊትን ብኢድ ገላዉኡን ከኣ ወደቑ
ዳዊት ድማ በታ እግዚኣብሄር ንእኡ ኻብ ኢድ ኲሎም ጸላእቱን ካብ ኢድ ሳኦልን ዘድሐነላ መዓልቲ ንእግዚኣብሄር ቃላት እዚ መዝሙር እዚ ተዛረበ
ከምዚ ኸኣ በለ
እግዚኣብሄር ከውሔይን እምባይን መድሓንየይን እዩ ኣምላኽ ተስፋ ዝገብሮ ኸውሔይ እዩ ዋልታይን ቀርኒ ምድሓነይን ግምበይን መህደምየይን ዎ መድሓንየይ ካብ ዓመጻ ተድሕነኒ
ነቲ ኺውደስ ዚግብኦ እግዚኣብሄር እጽውዖ ኣሎኹ ካብ ጸላእተይ ከኣ ክድሕን እየ
ማዕበል ሞት ከቢኑኒ እዩ እሞ ወሓይዝ ብልያል ኣፍርሃኒ
ኣግማድ ሲኦል ከበበኒ መፈንጠራታት ሞት መጸኒ
ብጸበባይ ንእግዚኣብሄር ጸዋዕኩ ናብ ኣምላኸይ ከኣ ተማህለልኩ ድምጸይ ድማ ካብ መቕደሱ ሰምዔ ገዓረይውን ኣብ ኣእዛኑ በጽሔ
ሽዑ ምድሪ ተናቓነቐትን ኣንቀጥቀጠትን መሰረታት ሰማይ አንደቕደቐ ብዂራኡ ስለ ዝነደደ ኸኣ ተናቓነቐ
ካብ ኣፍንጫኡ ትኪ ተላዕለ ካብ ኣፉ ድማ ዚባላዕ ሓዊ ወጸ ካብኡ ጓህሪ ነደደ
ሰማይ ኣድኒኑ ኸኣ ወረደ ኣብ ትሕቲ ኣእጋሩውን ጣቓ ነበረ
ኣብ ልዕሊ ኪሩቤል ተወጢሑ ድማ ነፈረ ኣብ ኣኽናፍ ንፋስ ከኣ ተራእየ
ነቲ ጸልማትን እኩብ ማያትን ከቢድ ደበናን ኣብ ዙርያኡ ድንኳናት ገበሮ
ካብቲ ነጸብራቕ ቅድሚኡ ጒሁር ሓዊ ነደደ
እግዚኣብሄር ካብ ሰማይ ኣንጐድጐደ እቲ ልዑልውን ቃሉ ሀበ
ፍላጻታት ወርዊሩ ኸኣ ፋሕ ኣበሎም ኣብሪቑውን ኣሸበሮም
ብተግሳጽ እግዚኣብሄር ካብ ምንፋስ ትንፋስ ኣፍንጫኡ መዓሙቚ ባሕሪ ተራእየ መሰረታት ዓለምውን ተቐልዔ
ካብ ኣርያም ልኢኹ ወሰደኒ ካብ ዓበይቲ ማያት ኣውጽአኒ
ካባይ ይሕይሉ ነበሩ እሞ ካብቲ ሓያል ጸላእየይ ካብቶም ዝጸልኡኒ ኣድሐነኒ
ብመዓልቲ መከራይ ሓደጋ ወደቑኒ ግናኸ እግዚኣብሄር ደገፍ ኰነኒ
ናብ ርሒብ ኣውጽኣኒ ብሂጉኒ እዩ ኣሞ ኣድሓነኒ
እግዚኣብሄር ከም ጸድቀይ ፈደየኒ ከምቲ ጽርየት ኢደይ መለሰለይ
መገድታት እግዚኣብሄር ሐልየ እየ እሞ ካብ ኣምላኸይ ብበደል ኣይረሐቕኩን
ኲሉ ፍርድታቱ ኣብ ቅድመይ እዩ እሞ ካብቲ ሕጋጋቱ ኣየግለስኩን
ኣብ ቅድሚኡ ምሉእ ኰንኩ ካብ በደለይውን ተሐሎኹ
ስለዚ እግዚኣብሄር ከም ጽድቀይ ከምቲ ንጽህናይ ኣብ ቅድሚ ዓይኑ መለሰለይ
ምስቲ ሕያዋይ ትኸውን
ምስቲ ፍጹም ሰብ ፍጹም ትኸውን
ምስቲ ንጹህ ንጹህ ትኸውን ምስቲ ጠዋይ ከኣ ትጠዊ
ንጥቑዕ ህዝቢ ድማ ተድሕኖ ኢኻ ነቶም ዕቡያት ግና ከተዋርዶም ኣዒንትኻ ናባታቶም እየን
ንስኻ ዎ እግዚኣብሄር መብራህተይ ኢኻ እሞ ንጸልማተይ እግዚኣብሄር የብርሆ
ብኣኻ ንጭፍራ ኽጐዮም እየ እሞ ብኣም ላኸይ ንመንደቕ እሰርር
ኣምላኽ መገዱ ፍጽምቲ እያ ቃል እግዚኣብሄር እተዀልዔ እዩ
ንሱ ተስፋ ንዚገብርዎ ዂሎም ዋልታኦም እዩ
ብጀካ እግዚኣብሄርሲ ኣምላኽ መን እዩ ብጀካ ኣምላኽናኸ ኸውሒ መን እዩ ኣምላኽ ጽኑዕ ዕርደይ እዩ ነቲ ፍጹም ድማ ብመገዱ ይመርሖ
እግረይ ከም ናይ እራብ ገበረ ኣብ ልዕሊ በረኽተይ ድማ ኣቘመኒ
ነእዳወይ ውግእ ንቐላጽመይ ከኣ ቀስቲ ኣስራዚ ም ግታር መሀረ
ዋልታ ምድሓንካ ድማ ሀብካኒ
ምውራድካውን ኣዕበየኒ
ኣብ ትሕተይ ስጓሞይ ኣግፋሕካ ኣእጋረይ ከኣ ኣየንደልሀጸን
ንጸላእተይ ድማ ሰጒጐ ኣጥፋእክዎም ክሳዕ ዝውድኦም ከኣ ኣይተመለስኩን
ከም ዘይትንስኡ ገይረ ድማ ወጊኤ ወዳእክዎም ኣብ ትሕቲ እግረይውን ወደቑ
ንውግእ ከኣ ሓይሊ ኣዕጠቕካኒ ነቶም እተቓወሙኒ ኣብ ትሕተይ ኣድነንካዮም
ዝባን ጸላእተይ ድማ መለስካለይ ነቶም ዚጸልኡኒ ኸኣ ኣጽነትክዎም
ጠመቱ ዜድሕን ግና ኣይነበረን
ናብ እግዚኣብሄር ንሱ ግና ኣይመለሰሎምን
ሓመድ ምድሪ ኽሳዕ ዚዀኑ ድማ ደቘስክዎም ከም ጭቃ ኣደባባይ ረጊጸ ሰገድክዎም
ካብ ባእሲ ህዝበይ ኣድሐንካኒ ርእሲ ህዝብታት ክኸውን ሐሎኻኒ ዘይፈለጥክዎ ህዝቢ ተገዝአኒ
ደቂ ጓና ድማ ይግዝኡኒ ብእዝኖም ሰሚዖም ይእዘዙኒ
እቶም ደቂ ጓና ወለል ይብሎም ካብቲ እተዐጽዉሉ ስፍራታት እናንቀጥቀጡ ይወጹ
እግዚኣብሄር ህያው እዩ እቲ ኸውሔይ ከኣ ይባረኽ
እቲ እም ባ ም ድሓነይ ዝዀነ ኣም ላኽ ክብ ይበል እቲ ሕነይ ዝፈደየለይ ኣም ላኽ ንህዝብታትውን ኣብ ትሕተይ ዜውድቖም ካብ ጸላእተይ ድማ ዜውጽኣኒ ናብ ልዕሊ እቶም ተቓወምተይውን ክብ ተብለኒ ካብ ዓማጺ ሰብ ተድሕነኒ
ስለዚ ዎ እግዚኣብሄር ኣብ ማእከል ህዝብታት ኤመስግነካ ንስምካውን እዝምር ኣሎኹ
ንንጉስ ዓብዪ ምድሓን ይህብ ንቕቡኡ ድማ ንዳዊትን ንዘርኡን ንዘለአለም ሞገስ ይህብ
መወዳእታ ዘረባ ዳዊት ድማ እዚ እዩ ዳዊት ወዲ እሴይ ይብል እቲ ኽብ ኣቢሉ ዘቘሞ ሰብአይ እቲ ቕቡእ ኣምላኽ ያእቆብ እቲ ናይ እስራኤል ጥዑም ዘማሪ ይብል መንፈስ እግዚኣብሄር ብኣይ ተዛረብ ቃሉ ኸኣ ኣብ ልሳነይ ነበረ
ኣምላኽ እስራኤል በለ ከውሒ እስራኤል ተዛረበኒ እቲ ኣብ ልዕሊ ሰብ ብጽድቂ ዚነግስ እቲ ብፍርሃት ኣምላኽ ዚነግስ ንሱ ኸምቲ ደበና ዜብሉ ብጊሓት ጸሓይ እትበርቀሉ ጊዜ እቲ ብድሕሪ ዝናም ብነጸብራቑ ኻብ ምድሪ ሳዕሪ ዜብቊለሉ ከም ብርሃን ወጋሕታ እዩ
ቤተይሲ ም ስ ኣም ላኽ ከም ኡ ደይኰነን ግናኸ ብዂሉ እተሰርዔን እተሐለወን ኪዳን ዘለአለም እቚሙለይይ እዩ እሞ ኲሉ ምድሓነይ ኲሉ ባህገይንከ ኣየብቊለለይ ድዩ እቶም ደቂ ብልያል ኵሎም ግና ከምቲ ብኢድ ዘይትሕዝ እሞ ከም ዚድርበ እሾዂ እዮም
እቲ ዚትንክዮም ሰብ ግና ሓጺንን ዛብያ ዂናትን ይሕዝ ኣብታ ቦታኦም ድማ ብሓዊ ፈጺሞም ይነዱ
ስም ጀጋኑ ዳዊት ከኣ እዚ እዩ ዮሼብባሸቤት ታሕክሞናዊ ርእሲ እቶም ሓላቑ ንሱ ዓዲኖ እቲ ዔዝናዊ ዂናት ኣልዒሉ ብሓንሳእ ሾሞንተ ሚእቲ ዝቐተለ እዩ
ብድሕሪኡ ኸኣ ኣልኣዛር ወዲ ዶዶ ወዲ ሓደ ኣሖሓዊ ንሱ ኻብቶም ም ስ ዳዊት ዝነበሩ ሰለስተ ጀጋኑ እየ ንሳቶም ነቶም ኪዋግኡ ኣብኡ እተአከቡ ፍልስጥኤማውያን ምስ ኣላገጹሎም እቶም ሰብ እስራኤል ድማ ምስ ኣድሓርሐሩ ንሱ ግና ተንሲኡ ኢዱ ኽሳዕ እትድንዝዝ ኢዱ ኣብታ ሴፍ ክሳዕ እትለግብ ድማ ንፍልስጥኤማውያን ቀተሎም
እግዚኣብሄር ከኣ በታ መዓልቲ እቲኣ ዓብዪ ምድሓን ገበረ
እቶም ህዝቢ ድማ ኪገፉ ጥራይ ደድሕሪኡ ተመልሱ
ፍልስጥኤማውያን ድማ ጨፊሮም ኣብ ሓንቲ ብርስን ዝመልኤት ግራት ተአከቡ
እቲ ህዝቢ ኸኣ ካብ ቅድሚ ፍልስጥኤማውያን ሀደመ
ንሱ ግና ኣብ ማእከል እታ ግራት ቈይሙ ኣድሐና ንፍልስጥኤማውያን ከኣ ሰዐሮም
እግዚኣብሄር ድማ ዓብዪ ምድሓን ገበረ
ካብቶም ሰላሳ ሓላቑ ድማ ሰለስተ ወሪዶም ብጊዜ ዓጺድ ናብ ዳዊት ናብ በዓቲ ኣዱላም መጹ
እቲ ጭፍራ ፍልስጥኤማውያን ከኣ ኣብ ለሰ ረፋይም ሰፈሩ ነበረ
ሽዑ ዳዊት ኣብ ዕርዲ ነበረ ዘብዔኛታት ፍልስጥኤማያን ከኣ ሽዑ ኣብ ቤትልሄም ነበሩ
ዳዊት ድማ ካብቲ ኣብ ጥቓ ደገ ቤትልሄም ዘሎ ዔላ መን ኰን ማይ የስትየኒ ኢሉ ተመነየ
ሽዑ እቶም ሰለስተ ጀጋኑ ነቲ ሰፈር ፍልስጥኤማውያን ጥሒሶም ካብቲ ኣብ ጥቓ ደገ ዘሎ ዔላ ቤትልሄም ማይ ቀዲሖም ጾይሮም ንዳዊት ኣምጽኡሉ
ዳዊት ግና ንእግዚኣብሄር ከዐዎ እምበር ኪሰትዮስ ኣይፈተወን
ንሱ ደም እዞም ህይወቶም ቀቢጾም ዝኸዱ ሰባትዶ ኽሰቲ እየ ዎ እግዚኣብሄር እዝ ምግባርሲ ኻባይ ይርሐቕ በለ
ምስታዩ ኸኣ ኣይፈተወን
እቶም ሰለስተ ጀጋኑ እዚ ነገር እዚ ገበሩ
ኣቢሻይ ሓው ዮኣብ ወዲ ጽሩያ ኸኣ ንሱ ነቶም ሰለስተ ሓለቓኦም ነበረ
ንሱ ድማ ኲናቱ ኣልዒሉ ንሰለስተ ኸኣ ስሙይ ነበረ ካብቶም ሰለስተስ ዝኽበረዶ ኣይነበረን ስለዚ ሓለቓኦም ኰነ ክሳዕ ማዕረ እቶም ሰለስተ ቐዳሞት ግና ኣይበጽሔን
በናያ ወዲ የሆያዳ ኸኣ ወዲ ሓደ ጅግና ሰብአይ ብዓል ቀብጽኤል ዓብዪ ነገር ዝገበረ ንሱ ነቶም ክልተ ደቂ ኣሪኤል ሰብ ሞአብ ቀተሎም ንሱ ድማ ብጊዜ በረድ ናብ ውሽጢ ጒድጓድ ወሪዱ ኣንበሳ ቐተለ
ንሱ ኸኣ ንሓደ ምርኡይ ግብጻዊ ሰብኣይ ቀተለ
ኣብ ኢድ እቲ ግብጻዊ ሰብኣይ ቀተለ
ኣብ ኢድ እቲ ግብጻዊ ድማ ኲናት ነበረ ንሱ ግና በትሪ ሒዙ ናብኡ ወረደ ነቲ ዂናት ከኣ ካብ ኢድ እቲ ግብጻዊ መንዚዑ ብገዛእ ኲናቱ ቐተሎ
ሰብኣይ ቀተለ
በናያ ወዲ የሆያዳ እዚ ነገር እዚ ገይሩ ነበረ እሞ ኣብ መንጎ እቶም ሰለስተ ጀጋኑ ስሙይ ነበረ
ካብቶም ሰላሳ ይኸብር ነበረ ናብቶም ሰለስተ ቐዳሞት ግና ኣይበጽሔን
ዳዊት ከኣ መማኽርቱ ገበሮ
ዓሳሄል ሓው ዮኣብ ካብቶም ሰላሳ ሓደ እዩ ኤልሓናን ወዲ ዶዶ ኻብ ቤትልሄም ሻማ እቲ ሓሮዳዊ ኤሊቃ እቲ ሓሮዳዊ ሔለጽ እቲ ጳልጣዊ ዒራ ወዲ ዒቄሽ እቲ ተቆዓዊ ኣቢዔዘር እቲ ዓናቶታዊ ሜቡናይ እቲ ሑሻታዊ ጻልሞን እቲ ኣሖሓዊ መሓራይ እቲ ነጦፋታዊ ሔለብ ወዲ ባዓና እቲ ነጦፋታዊ ኢታይ ወዲ ሪባ ኻብ ጊብዓ ናይ ደቂ ብንያም
በናያሓደ ጲርዓቶናዊ ሂዳይ ካብ ርባታት ጋዓሽ ኣቢዓልቦን እቲ ዓርባታዊ ዓዝማወት እቲ ባርሑማዊ ኤልያሕባ እቲ ሻዓልቦናዊ ብኔያሸን ዮናታን ሻማ እቲ ሃራራዊ ኣሒያም ወዲ ሻራር እቲ ሃራራዊ ኤሊ ፈለጥ ወዲ ኣሒቶፌል እቲ ጐሎናዊ ሔጽራይ እቲ ቀርሜሎሳዊ ጳዓራይ እቲ ኣርባዊ ዪጋል ወዲ ናታን ካብ ጾባ ባኒ እቲ ጋዳዊ ጸለቅ እቲ ዓሞናዊ ናሓራይ እቲ ብኤሮታዊ ጋሻ ዛግረ ዮአብ ወዲ ጽሩያ ዒራ ዪትራዊ ጋሬብ ዪትራዊ ኡርያ እቲ ሔታዊ ኲላቶም ሰላሳን ሾብዓተን እዮም
ኲራ እግዚኣብሄር ድማ መሊሱ ኣብ እስራኤል ነደደ
ንዳዊት ከኣ ኪድ ንእስራኤልን ንይሁዳን ቊጸሮም ኢሉ ነቕነቖ
ንጉስ ከኣ ንዮአብ ነቲ ምስኡ ዝነበረ ሓለቓ ሰራዊት ቊጽሪ እቲ ህዝቢ ምእንቲ ኽፈልጥሲ ናብ ኲሎም ነገዳት እስራኤል ካብ ዳን ክሳዕ ብኤርሸባዕ ዜርካ ነቲ ህዝቢ ቚጸሮ በሎ
ዮአብ ድማ ንንጉስ ነዚ ህዝቢ እዚ እግዚኣብሄር ኣምላኽካ ኸምቲ ዘለዎ ይወስኮ ከምቲ ዘለዎ ኸኣ ሚእቲ ሳዕ የብዝሓዮ ኣዒንቲ ጐይታይ ንጉስ ድማ ይርአዮ
ግናኸ ጐይታይ ንጉስ ነዚ ነገር እዚ ስለምንታይ ደለዮ በሎ
እቲ ቓል ንጉስ ግና ኣብ ዮአብን ኣብቶም ሓላቑ ሰራዊትን ጸንዔ
ዮአብን እቶም ሓላቑ ሰራዊትን ከኣ ንህዝቢ እስራኤል ኪቘጽሩ ኻብ ቅድሚ ንጉስ ወጹ
ዮርዳኖስ ተሳጊሮም ድማ ኣብ ዓሮዔር ኣብ የማን እታ ኣብ ማእከል ርባ ጋድ ዘላ ኸተማ ንያዕዜር ኣቢሎም ሰፈሩ
ናብ ጊልዓድ መጺኦም ድማ ናብ ምድሪ ታሕቲምሖድሺ አተዉ ናብ ዳንያዓን መጺኦም ከኣ ናብ ዙርያ ሲዶን ኣበሉ
ናብ ዕርዲ ጢሮስን ናብ ኲለን ከተማታት ሃዋውያንን ከነኣናውያንን መጹ ናብ ደቡብ ይሁዳ ኣብ ብኤርሸባዕ ወጹ
ንብሃገራ ዞይሮም ድሕሪ ትሽዓተ ወርሕን ዕስራ መዓልትን ናብ የሩሳሌም መጹ
ዮኣብ ድማ ጽሕፈት እቲ እተቘጽረ ህዝቢ ንንጉስ ሀቦ
እምበእርሲ ኣብ እስራኤል ሴፍ ዚመዙ ሓያላት ሰብ ሾሞንተ ሚእቲ ሽሕ ኰኑ ሰብ ይሁዳ ኸኣ ሓሙሽተ ሚእቲ ሽሕ ኰነ
ዳዊት ነቲ ህዝቢ ምስ ቈጸሮ ግና ልቡ ወቕዖ
ዳዊት ድማ ንእግዚኣብሄር በዚ ዝገበርክዎ ብዙሕ በዲለ እየ ብዙሕ ከኣ ዐሽየ እየ እሞ ሕጂ ድማ ዎ እግዚኣብሄር በጃካ ነቲ ኣበሳ ባርያኻ ኣርሕቆ በሎ
ዳዊት ንጉስ ምስ ተንስኤ ኸኣ ቃል እግዚኣብሄር ናብ ነብዪ ጋድ ናብቲ ናይ ዳዊት ረአዪ መጺኡ በሎ ኪድ ንዳዊት እግዚኣብሄር ሰለስተ ነገር ኤንብረልካ ኣሎኹ ካብኤን ንኣኻ ሓንቲ ሕረ ክገብረልካ ኸኣ እየ ይብል ኣሎ ኢልካ ተዛረቦ
ጋድ ድማ ናብ ዳዊት መጺኡ ኣብ ሃገርካ ሾብዓተ ዓመት ጥሜት ኪመጸካዶ ወይ ሰለስተ ወርሒ ኻብ ቅድሚ ጸላእትኻ ኽትሀድም ንሳቶም ከኣ ኪሰጉኻዶ ወይስ ኣብ ሃገርካ ሰለስተ መዓልቲ ፌራ ኪከውንዶ ሕጂ ነቲ ዝለአኸኒ እንታይ ከም ዝመልሰሉ ኣስተውዒልካ ርኤ ኢሉ ነገሮ
ዳዊት ንጋድ ኣዝዩ ጨኒቑኒ ኣሎ ግናኸ ምሕረቱ ብዙሕ እዩ እሞ ኣብ ኢድ እግዚኣብሄር ደአ ንወድቕ እምበር ኣብ ኢድ ሰብሲ ኣይወድቕን በሎ
ሽዑ እግዚኣብሄር ካብ ንግሆ ጀሚሩ ኽሳዕ እታ ምድብቲ ጊዜ ናብ እስራኤል ፌራ ሰደደ
ካብቲ ህዝቢ ኸኣ ካብ ዳን ክሳዕ ብኤር ሸባዕ ሰብዓ ሽሕ ሰብ ሞተ
እቲ መላክ ንየሩሳሌም ኬጥፍኣ ኢሉ ኢዱ ምስ ዘርግሔ ድማ እግዚኣብሄር በቲ ኽፉእ ተጣዕሰ ነቲ ህዝቢ ዜጥፍእ መልኣኽ ከኣ ይአክል ሕጅስ ኢድካ ም ለሳ በሎ
እቲ መልኣኽ እግዚኣብሄር ከኣ ኣብ ጥቓ ዓውዲ ኣራውና እቲ ይቡሳዊ ነበረ
ዳዊት ድማ ነቲ ንህዝቢ ዚወቅዕ ዝነበረ መልኣኽ ም ስ ረአዮ ንእግዚኣብሄር በሎ እንሆ ኣነ እየ ዝበደልኩ ኣነ ኸኣ እየ ኽፉእ ዝገበርኩ እዘን ኣባጊዕ ግና እንታይ ገበራ በጃኻ ኢድካ ናባይን ናብ ቤት ቦይን ትኹን በለ
በታ መዓልቲ እቲኣ ኸኣ ጋድ ናብ ዳዊት መጹኡ ደይብ ኣብ ዓውዲ ኣራውና እቲ ይቡሳዊ ንእግዚኣብሄር መሰውኡ ኣቚም በሎ
ዳዊት ድማ ከምቲ ዘረባ ጋድ ከምቲ እግዚኣብሄር ዝአዘዞ ደየበ
ኣራውና ኸኣ ቊሊሕ በለ ንጉስን ገላዉኡን ድማ ናብኡ ኺመጹ ረአየ
ኣራውና ኸኣ ወጺኡ ብገጹ ናብ ምድሪ ፍግም ኢሉ ንንጉስ ኢድ ነስአሉ
ኣራውና ድማ ስለምንታይ እዩ ጐይታይ ንጉስ ናብ ጊልያኡ መጺኡ ዘሎ በለ
ዳዊት ከኣ እዚ መቕዘፍቲ ኻብ ህዝቢ ም እንቲ ኺኽልክል ንእግዚኣብሄር መሰውኢ ኽሰርሓሉ ነዚ ዓውዲ ኻባኻ ኽሻየጥ እየ በለ
ኣራውና ድማ ንዳዊት ጐይታይ ንጉስ እቲ ጽቡቕ ኰይኑ እተራእዮ ወሲዱ የዕርግ ንዚሐርር መስዋእቲ ኣብዑር ንዕጨይቲ ኸኣ ሰረገላታትን ናውቲ ማሕረስ ኣብዑርን እነዉ ዎ ንጉስ እዚ ዂሉ ኣራውና ንንጉስ ሂብዎ እዩ በለ
ኣራውና ድማ ንንጉስ እግዚኣብሄር ኣምላኽካ ደአ ይቀበልካ በሎ
ንጉስ ግና ንኣራውና ኣይፋል ዋጋ ዜብሉስ ንእግዚኣብሄር ኣምላኸይ ዚሐርር መስዋእቲ ኣየዕርገሉን እየ እሞ ብዋጋኡ ደአ ኻባኻ ኽሻየጦ እደሊ ኣሎኹ በሎ
ዳዊት ድማ ነታ ዓውድን ነቶም ኣብዑርን ብሓምሳ ሲቃል ብሩር ዐደጎም
ዳዊት ከኣ ኣብኡ ንእግዚኣብሄር መሰውኢ ነደቐ ዚሐርር መስዋእትን መስዋእቲ ምስጋናን ኣዕረገሉ
እግዚኣብሄር ድማ ነታ ሃገር ተለመና እቲ መቕዘፍቲ ኸኣ ካብ እስራኤል ተኸልከለ
ንጉስ ዳዊት ድማ ዕለቱ ዝሐለፈ ኣረጊት ኰነ
ክዳውንቲ ኸኣ ደረቡሉ ግናኸ ኣይሞቐን
ስለዚ እቶም ገላዉኡ ንጐይታና ንጉስ ኣብ ቅድሚ ንጉስ ቈይማ እትአልዩ ጐይታይ ንጉስ ምእንቲ ኺመውቕ ከኣ ኣብ ሕቚፍኻ እትድቅስ ድንግል ጓል ይድለዩሉ በልዎ
ሽዑ ኣብ ብዘላ ም ድሪ እስራኤል መልክዔኛ ጓል ደለዩ እሞ ንኣቢሳግ ሱናማዊት ረኸቡ ንእኣ ድማ ናብ ንጉስ ኣምጽእዋ
ንሳ ኣዝያ መልክዔኛ ነበረት ንንጉስ ከኣ ትአልዮን ተገልግሎን ነበረት ንጉስ ግና ኣይፈለጣን
ሽዑ ኣዶንያ ወዲ ሓጊት ኣነ ኽነግስ እየ ኢሉ ተላዕለ
ሰረገላታትን ፈረሰኛታትን ቀቅድሚኡ ዚጐዩ ሓምሳ ሰብኣይን ከኣ ገበረ
ኣቦኡ ድማ ብዘሎ ዘመኑ ስለምንታይ ኢኻ ኸምዚ እትገብር ዘሎኻ ኢሉ ኣየጒሀዮን
ንሱ ኸኣ ትርኢቱ ኣዝዩ ጽቡቕ ነበረ ንእኡ ድማ ድሕሪ ኣቤሴሎም እያ ዝወለደቶ
ነገሩ ኸኣ ምስ ዮኣብ ወዲ ጽሩያን ምስ ካህን ኣብያታርን ነበረ ንሳቶም ድማ ንኣዶንያ ስዒቦም ደገፍዎ
ካህን ጻዶቅን በናያ ወዲ የሆያዳን ነብዪ ናታንን ሺምዒን ረዒይን እቶም ጀጋኑ ዳዊትን ግና ምስ ኣዶንያ ኣይኰኑን
ኣዶንያ ድማ ኣብቲ ኣብ ጥቓ ዔንሮጌል ዘሎ እምኒ ዞሔለት ኣባጊዕን ኣሓን ስቡሓት ኣባትይን ሐረደ
ንዂሎም ኣሕዋቱ ደቂ ንጉስን ንዂሎም ገላዉ ንጉስ ዘበሉ ሰብ ይሁዳን ከኣ ጸውዖም
ንነብዪ ናታንን ንበናያን ነቶም ጀጋኑን ንሰሎሞን ሓዉን ግና ኣይጸውዖምን
ሽዑ ናታን ንባትሴባ ኣደ ሰሎሞን ጐይታና ንጉስ ከይፈለጠ ኣዶንያ ወዲ ሓጊት ከም ዝነገሰዶ ኣይሰማዕክን ኢኺ በላ
ሕጂ ድማ ንነፍስኽን ነፍሲ ሰሎሞን ወድኽን ከተድሕንስ በጃኺ ንዒ ምኽሪ ኽመኽረኪ
ኬድኪ ናብ ንጉስ ዳዊት ኣቲኺ ዎ ጐይታይ ንጉስ ንስኻ ንገረድካ ብድሕረይ ወድኺ ሰሎሞን ኪነግስ እዩ ንሱ ድማ ኣብ ዝፋነይ ኪቕመጥ እዩ ኢልካዶ ምሒልካለይ ኣይነበርካን ስለምንታይ ደአ ኣዶንያ ነገሰ በልዮ
እንሆ ገና ንስኺ ኣብኡ ምስ ንጉስ ክትዛረቢ ኸሎኺ ኣነ ኸኣ ብድሕሬኺ አትየ ዘረባኺ ኽምልኣልኪ እየ በለ
ባትሴባ ከኣ ናብ ንጉስ ኣብቲ ሕልፍኚ ኣተወት
እቲ ንጉስ ድማ ኣዝዩ ኣሪጉ ነበረ ኣቢሳግ እታ ሱናማዊት ከኣ ነቲ ንጉስ ተገልግሎ ነበረት
ባትሴባ ድማ ድንን ኢላ ንንጉስ ኢድ ነስኣትሉ
እቲ ንጉስ ከኣ እንታይ ደሊኺ ኢኺ በላ
ንሳ ድማ በለቶ ጐይታይ ንስኻ ብድሕረይ ወድኺ ሰሎሞን ኪነግስ ንሱ ኸኣ ኣብ ዝፋነይ ኪቕመጥ እዩ ኢልካ ንገረድካ ብእግዚኣብሄር ኣምላኽካ ምሒልካለይ ነበርካ
ሕጂ ድማ እንሆ ኣዶንያ ነጊሱ ንስኻ ጐይታይ ንጉስ ከኣ ኣይፈለጥካዮን
ንሱ ድማ ኣብዑርን ስቡሓት ኣባትይን ብዙሓት ኣባጊዕን ሐሪዱስ ንዂሎም ደቂ ንጉስን ንኻህን ኣብያታርን ንዮኣብ ሓለቓ ሰራዊትን ከኣ ጸዊዕዎም ኣሎ
ንሰሎሞን ጊልያኻ ግና ኣይጸውዖን
ሕጂ ኸኣ ጐይታይ ንጉስ ዚቕመጥ ክትነግሮም ኣዒንቲ ዂሎም እስራኤል ናባካ ይጥም ታ ኣለዋ እተን ዘይኰነስ ጐይታይ ንጉስ ምስ ኣቦታቱ ምስ ዐረፈ ኣነን ሰሎሞን ወደይን ከም ዓመጽቲ ኽንከውን ኢና
እንሆ ድማ ገና ምስ ንጉስ ክትዛረብ ከላ ነብዪ ናታን አተወ
ንንጉስ ከኣ እንሆ ነብዪ ናታን ኢሎም ነገርዎ
ናብ ቅድሚ ንጉስ ምስ ኣተወ ድማ ብገጹ ናብ ምድሪ ተደፊኡ ንንጉስ ኢድ ነስአሉ
ናታን ድማ በለ ዎ ጐይታይ ንጉስ ንስኻ ብድሕረይ ኣዶንያ ይንገስ ንሱ ኸኣ ኣብ ዝፋነይ ይቀመጥዶ ኢልካ ኢኻ ንሱስ ሎሚ ወሪዱ ኣብዑርን ስቡሓት ኣባትይን ብዙሓት ኣባጊዕን ሐሪዱ ንዂሎም ደቂ ንጉስን ንሓላቑ ሰራዊትን ንኻህን ኣብ ያታርን ጸዊዕዎም እነዉ ኸኣ ኣብ ቅድሚኡ ይበልዑን ይሰትዩን ንጉስ ኣዶንያ ህያው ይኹን ድማ ይብሉ ኣለዉ
ንኣይ ጊልያኻን ንኻህን ጻዶቅን ንበናያ ወዲ የሆያዳን ንጊልያኻ ሰሎሞንን ግና ኣይጸውዓናን
ብድሕሬኻ ኣብ ዝፋን ጐይታይ ንጉስ መን ከም ዚቕመጥ ንጊልያኻ ኸይነገርካንስ እዚ ነገር እዚዶ ኻብ ጐይታይ ንጉስ ኰይኑ እዩ ሽዑ ንጉስ ዳዊት መሉሱ ንባትሴባ ጸውዑለይ በለ
ንሳ ኸኣ ናብ ቅድሚ ንጉስ ኣተወት ኣብ ቅድሚ ንጉስውን ደው በለት
እቲ ንጉስ ድማ ከምዚ ኢሉ መሐለ እቲ ንነፍሰይ ካብ ኲሉ ጸበባ ዘድሓነ እግዚኣብሄር ህያው እዩ ከምቲ ሰሎሞን ወድኺ ብድሕረይ ኪነግስ ንሱ ድማ ኣብ ክንዳይ ኣብ ዝፋነይ ኪቕመጥ እዩ ኢለ ብእግዚኣብሄር ኣምላኽ እስራኤል ዝመሐልኩልኪ ሎሚ መዓልቲ ኸምኡ ኽገብር እየ
ሽዑ ባትሴባ ድንን ኢላ ብገጻ ናብ ምድሪ ተደፊኣ ንንጉስ ኢድ ነሲኣ ጐይታይ ንጉስ ዳዊት ንዘለአለም ህያው ይኹን በለት
ንጉስ ዳዊት ድማ ንኻህን ጻዶቅን ንነብዪ ናታንን ንባናያ የሆያዳን ጸውዑለይ በለ
ናብ ቅድሚ ንጉስ ከኣ መጹ
እቲ ንጉስ ድማ በሎም ንገላዉ ጐይታኹም ምሳኹም ተማሊእኩም ናብ ጊሖን ኣውርድዎ
ኣብኡ ኸኣ ካህን ጻዶቅን ነብዪ ናታንን ኣብ ልዕሊ እስራኤል ኪነግስ ይቕብእዎ
መለኸት እናነፋሕኩም ድማ ንጉስ ሰሎሞን ህያው ይኹን በሉ
ድሕሪኡ ስዒብኩም ከኣ ደይቡ መጺኡ ድማ ኣብ ዝፋነይ ይቀመጥ ንሱ ኸኣ ኣብ ክንዳይ ይንገስ ንእኡ ድማ ኣብ ልዕሊ እስራኤልን ኣብ ልዕሊ ይሁዳን መስፍን ኪኸውን ኣዚዘ እየ
በናያ ወዲ የሆያዳ ኸኣ ንንጉስ ኣሜን እግዚኣብሄር ኣምላኽ ጐይታይ ንጉስ ከምኡ ይበል እግዚኣብሄር ከምቲ ምስ ጐይታይ ንጉስ ዝነበረ ከምኡ ኸኣ ምስ ሰሎሞን ይኹን ዝፋኑ ድማ ካብ ዝፋን ጐይታይ ንጉስ ዳዊት የዕብዮ ኢሉ መለሰ
ሽዑ ኻህን ጻዶቅን ነብዪ ናታንን በናያ ወዲ የሆያዳን ክረታውያንን ጵለታውያንን ወረዱ ንሰሎሞን ከኣ ኣብ በቕሊ ንጉስ ዳዊት ኣወጢሖም ናብ ጊሖን ወሰድዎ
ካህን ጻዶቅ ድማ ካብ ድንኳን ቀርኒ ዘይቲ ወሲዱ ንሰሎሞን ቀብኦ
መለኸት ከኣ ነፍሑ ኲሎም ህዝቢ ድማ ንጉስ ሰሎሞን ህያው ይኹን በሉ
ብዘለዉ እቶም ህዝቢ ድማ ደድሕሪኡ ደየቡ እቶም ህዝቢ ኸኣ እምብልታ እናወቕዑ ዓብዪ ሓጐስ ተሐጐሱ ብጭድርታኦምውን ምድሪ ተጨደት
ኣዶንያን ምስኡ ዝነበሩ ዂሎም ጽውዓትን ድማ በሊዖም ምስ ወድኡ ሰምዕዎ
